news_title,news_date,news_content
2023 Presidency: Èsì Ààrẹ Buhari lórí ẹni tó jẹ́ ààyò rẹ̀ tí aráàlú ń bèrè nìyí,3 Èbibi 2022,"Buhari ní òun kò ní ẹnìkan lọ́kàn tí òun fẹ́ kó di Ààrẹ lẹ́yìn òun àyàfi ẹni tí àwọn ọmọ Nàìjíríà bá dìbò fún.,Ó ní ẹni tí àwọn ọmọ Nàìjíríà bá ti yàn níbi ètò ìdìbò gbogbogbò ọdún tó ń bọ̀ gẹ́gẹ́ bí ẹni tí yóò darí wọn fún ọdún mẹ́rin ni òun yóò fa ìṣàkóso orílẹ̀èdè yìí lé lọ́wọ́.,Ní ọjọ́ Ajé, ọjọ́ kejì, oṣù karùn-ún, ọdún 2022 ni Ààrẹ Muhammadu Buhari sọ̀rọ̀ yìí nígbà tó ń dáhùn ìbéèrè lọ́wọ́ àwọn akọ̀ròyìn lẹ́yìn tó kírun yídì tán.,Ní Bárékè Mambilla tó wà ní ìlú Abuja ni Ààrẹ Muhammadu Buhari ti kírun yídì ọdún ìtúnu àwẹ̀. ,Ààrẹ Buhari rọ àwọn ẹ̀ṣọ́ ààbò láti jí gìrì sí iṣẹ́ wọn.,Bákan náà ni Ààrẹ Muhammadu Buhari tún rọ àwọn ẹ̀ṣọ́ ààbò orílẹ̀ èdè yìí láti túnbọ̀ jí gìrì sí ojúṣe wọn, kí wọ́n ri dájú pé ààbò tó péye wà fún tolórí tẹlẹ́mù Nàìjíríà.,Ó rọ̀ wọ́n láti sa gbogbo ipá wọ́n láti ri pé wọ́n gbógunti ìpèníjà ètò ààbò tí orílẹ̀ èdè Nàìjíríà ń kojú lọ́wọ́.,Ó fi kun pé ó pọn dandan kí àyíká wà nínú ààbò tó péye pàápàá lásìkò òjò yìí kì àwọn àgbẹ̀ le padà sóko kí oúnjẹ le pọ̀ yanturu ní Nàìjíríà.,Ààrẹ Buhari sọ síwájú pé gbogbo àwọn olórí ẹ̀ṣọ́ ààbò tó fi mọ́ ti orí ilẹ̀, ojú omi àti ti òfurufú ló mọ ìpèníjà tí Nàìjíríà ń dojú kọ, tó sì ní iṣẹ́ wọn ni láti wá àwọn agbéṣùmọ̀mí náà rí, kí wọ́n sì pá wọ́n tán.,Ṣaájú nínú ọ̀rọ̀ ìkíni kú ọdún tí Ààrẹ Buhari fi léde lọ́jọ́ Àìkú, ọjọ́ kìíní, oṣù karùn-ún ni ó ti tẹmpẹlẹmọ wí pé ìṣèjọba òun ní ìfarajìn sí fífi òpin sí àìsí ètò ààbò tó ń bá Nàìjíríà fínra.,Ó ní bí ó tilẹ̀ jẹ́ pé ìjà náà lè díẹ̀, tó sì ti ń lọ fún ọjọ́ pípẹ́, òun ní ìgbàgbọ́ wí pé dídùn ni ọsàn yóò so nígbẹ̀yìn."
Amotekun: Akeredolu àti PDP tahùn síra wọn lórì owó oṣù òṣìṣẹ́ l'Ondo,3 Èbibi 2022,"PDP ni o jẹ ohun ti ko ṣee gbọ seti pe ebi n pa awọn oṣiṣẹ ipinlẹ Ondo lasiko ti awọn ẹgbẹ lawọn ipinlẹ mii n gbadun ijọba wọn.,Ninu atẹjade kan loju opo Facebook rẹ ni agbẹnusọ ẹgbẹ oṣelu PDP, Kennedy Peretei ti fi ọrọ naa lede.,Gẹgẹ bii ohun to sọ, awọn oṣiṣẹ ijọba ipinlẹ Ondo wa lara awọn ti oju n pọn julọ ni Naijiria.,O ni igbesẹ naa ko ṣẹyin bi awọn ṣe n kan sara si gomina Rotimi Akeredolu lori iṣẹ takun-takun ti ikọ Amotekun n ṣe l'Ondo lati koju awọn ọdaran Fulani darandaran.,Peretei sọ pe ""Lẹta kan ti wọn tẹ jade nipa iye ti wọn yoo maa yọ ninu owo oṣu awọn oṣiṣẹ to wa ni oniruru ipele fi han pe gomina to wa lori alefa lọwọ yii ko kọbi ara si iya ti awọn eeyan ipinlẹ Ondo n jẹ."",""Ṣe ka sọ pe gomina ko ni owo ti yoo ya sọtọ si ẹka Amotekun ni abi ka kuku sọ pe o kan n wa ọna lati ko owo ilu sapo?"",""Bawo ni gomina ṣe n na owo ti ijọba apapọ fi ranṣẹ si loṣoṣu gẹgẹ bii owo ti wọn la kalẹ fun eto abo? ,""Abi ka kuku sọ pe awọn amugbalẹgbẹ rẹ lo n ṣi lọna lati tọwọ bọ owo oṣu awọn oṣiṣẹ?"",Peretei wa rọ Akeredolu lati tu ero rẹ pa, ko si bojuto bi yoo ṣe maa na owo ipinlẹ Ondo ki awọn oṣiṣẹ rẹ le kuro ninu oṣi.,Ẹwẹ, agbẹnusọ Akeredolu, Richard Olatunde ti sọ pe irọ to jina si ootọ ni atẹjade ẹgbẹ oṣelu PDP lori owo oṣu awọn oṣiṣẹ ọhun.,Ninu atẹjade kan to fi lede loju opo Facebook rẹ, Olatunde ni ẹgbẹ oṣelu PDP kan n mọọmọ parọ fun awọ araalu lati ba orukọ ijọba Akaeredolu jẹ ni.,O ni ""Gẹgẹ bii ọpọ eeyan ṣe mọ, onirọ ni PDP, iṣe wọn si ni lati maa pa irọ fun awọn araalu."",""Ijọba ipinlẹ Ondo ko ni erongba kankan lati yọ lara owo oṣu awọn eeyan ipinlẹ yii."" ,Lẹyin naa lo pe PDP nija lati mu lẹta ti wọn n sọ nipa rẹ jade, ninu eyii ti wọn ti ni ijọba ipinlẹ naa ti sọ pe oun yoo yọ lara owo oṣu awọn oṣiṣẹ."
Building Collapses In Lagos: Àlàyé lẹ́nu ará àdúgbò níbi ilé alájà mẹ́ta dàwó l'Eko,2 Èbibi 2022,"Atẹjade ti ajọ naa fi sita lalẹ ana ti wọn si kọ si isalẹ ọrọ wọn pe eyi ni iye eeyan to kẹhin to ha sabẹ ile naa ti awọn n reti.,Awọn ti wọn ri yọ laaye jẹ ọkunrin mejilelogun ati obinrin kan gẹgẹ bi wọn ṣe sọ.,Awọn ti wọn ri yọ amọ to ti di oku jẹ ọkunrin mẹfa ati obinrin kan ti gbogbo eyi si kasẹ nilẹ ni nkan bii ago mẹrin kọja iṣẹju mẹẹdogun nirọlẹ ana.,Ọkan lara awọn olugbe agbegbe Ibadan ni Ebute Meta, ipinlẹ Eko ti ile naa ti wo ba BBC Yoruba sọrọ:,""Ko sẹni ti ko mọ pe ile yii ti kẹ́ra, a si ṣepade pẹlu awọn onile pe ki wọn da owo wa pada fun wa"".,Arakunrin naa ni nitoun, oun ti wa ile mii o ti ko jade kuro nibẹ nigba ti awọn onile kọ ti wọn ko da owo ti awọn beere fun pada.,Ẹlomiran da ẹbi iṣẹlẹ yii ru awọn abaniwale to jẹ wipe ere ori owo ile ti awọn fẹ gba ni wọn n le kiri ti wọn a si mu ẹni to n wa ile lọ ilekile ti wọn ba ri.,Ẹlomiran lara awọn to n gbe ninu ile alaja mẹta naa amọ ti ori ko oun ni tirẹ yọ to ribi sa jade pẹlu awọn mii naa sọrọ.,""Èmi, ọmọ mi, atawọn alabagbe mii la n gbe ni akasọ kini, nibẹ a si ni fulaati marun, emi ni mọlẹbi mẹta, arabinrin yii ni meji, ẹlomii ati ẹlomii naa ni meji meji amọ gbogbo wa ye e, a sa jade""., Bakan naa ni awọn ile ti fulaati akasọ Keji naa ni awọn mọlbi to n gbe nibẹ.,O ni awọn n reti ọmọdebinrin kekere kan ti wọn ko tii foju kan ati ọmọ arakunrin kan.,Nigba ti akọroyin bi wọn pe ṣe lootọ ni wọn ti paṣẹ fun wọn ṣaaju pe ki wọn ko kuro ni ile naa, arakunrin naa ni ko ri bẹẹ.,""Wọn mu iwe akiyesi wa fun wa latọdọ awọn onile pe ki a ma sanwo kọja oṣu kẹfa ọdun yii fun ""landlady"" tori pe ẹmi gigun ile yii yoo pari ninu oṣu kẹfa a si ẹpade ninu oṣu Keji."",O ni wọn ṣalaye fun awọn pe onile yoo gbe akoso ile ọhun fun awn abanikọle ti ijọba ipinlẹ Eko lẹyin oṣu Kẹfa ọhun.,Iroyin to kọkọ jade laarọ kutu ni pe eeyan meji ni wọn ri to ku ninu ile alaja mẹta kan to dawo lojule kẹrinlelogun, ni adugbo Ibadan, to wa ni Ebute-Meta, niluu Eko amọ o tun ti yipada bayii, o ti le sii.,Iroyin ni nnkan bii aagọ mẹwaa alẹ ọjọ Aiku ni ile naa dawo.,Awọn eeyan adugbo ọhun sọ fun awọn akọroyin pe ọpọ awọn eeyan lo wa ninu ile ọ̀hún lasiko to dawo.,Ninu atẹjade ti ọga agba ileeṣẹ to n ri si iṣẹlẹ pajawiri nipinlẹ Eko, LASEMA, Olufemi Damilola Oke-Osanyintolu fi ṣọwọ si BBC, o ni kete ti awọn gbọ nipa iṣẹlẹ naa lawọn oṣiṣẹ oun tẹkọ leti lọ sibẹ.,Oke-Osanyintolu ni ""Nigba ti a de ibi ti iṣẹlẹ naa ti waye, ile alaja mẹta kan to ni ọpọ yara lo dawo."",Iwadii wa fi jan pe iṣẹlẹ naa waye ni nnkan bii aago mọkanla alẹ amọ a ko le sọ iye eeyan to ha sabẹ ile naa."",""A yọ ogun eeyan jade labẹ ile ọhun laaye, amọ awọn meji farapa yanyana, asi ti gbe wọ lọ sile iwosan LASUTH fun itọju to peye."",Nigba to di nnkan bi aago meji kọja iṣẹju die ni orumọju ọjọ Aje ni LASEMA tun fi atẹjade mii ṣọwọ si BBC Yoruba lori ibi ti wọn ba isẹ de.,Inu atẹjade naa ni Oke-Osanyintolu ti sọ iye awọn ti wọn ti ri yọ labẹ ile naa atawọn to jade laye.,O ni ""Ibi ti a ba iṣẹ de ree lori ile to dawo ni Ebute-Meta."",""A ri okunrin mejilelogun ati obinrin kan yọ laaye."",""Bẹẹ naa ni a ti ri oku okunrin kan ati oku obinrin kan gbe jade ni aago meji kọja iṣẹju mẹwaa."",Oke-Osanyintolu pari ọrọ rẹ pe awọn agbofinro, to fi mọ awọn oṣiṣẹ adoola ẹmi bii LASBCA, NEMA ati Red Cross lo ti wa ni ikalẹ lati yọ awọn to ṣi wa labẹ ile naa."
,3 Èbibi 2022,"Lorii rogbodiyan to n ṣẹlẹ́ nipa tani ipo Soun tọ si tabi tani ko tọ si ni ilu Ogbomoso ti di tọrọ fọn kalẹ bayii.,Koda, ọrọ ti kuro ni eyi tawọn agba n da si nikan, wọn ti n ki ọrọ ile ẹjọ bọ ọ.,BBC Yoruba ba ọkan lara awọn agba ilu, Ọjọgbọn Amos Adekojo sọrọ ninu eyi to ti ṣalaye iye idile oye to wa ati nkan to n ṣẹlẹ gangan lori ipo Ọba ilu naa.,Bi ẹ ko ba gbagbe, ọkan ninu awọn idile to n du ipo naa ni awọn afọbajẹ yọ ọwọ ọmọ wọn lawo lati le fi dije ipo Soun.,""Latorii Soun to gbesẹ̀ láìpẹ́ yii ni: idile Laoye Orumogege idle Bolanta,  idle Ojo Aburumaku ni awọn idile Oye ti Ọjọgbọn Amos sọ fun wa.,Ẹwẹ, bi idile kan ṣe ti n tukọ soke ti wọn n fi oju gbaa, ni a ni ka kan si awọn ti ọrọ yii kan gangan ni ilu Ogbomoso.,Ọjọgbọn Amos Adekojo ni latigba ti alaye ti daye, ẹni to ba dagba ju ni wọn maa n fi jẹ Soun amọ awọn igbesẹ to n jade yii ti n yatọ.,""Ninu awọn idile ọhun, awọn ọmọ baba yoo ti sọrọ fori-kori bi idile kan ba n jọba lọwọ pe ki awọn gbaradi"".,""Aa gbọpe wọn maa n ta fọọmu fun eeyan lati jẹ Ọba"".,Ẹwẹ, agbalagba miran to tilẹ jẹ ọmọ ile oye naa ba BBC Yoruba sọrọ nipa ẹtọ bo ṣe n lọ lọwọ, nkan ti wọn n foju ri ati ibi to de duro.,""Emi tẹẹ n wo ti mo n baa yin sọrọ yii, mo ẹtọ si oye Soun amọ fun idi pataki kan, mo mọ pe agba ti de, mo gbọdọ fi silẹ fun awọn ọmọ"".,Baba Garuba Olaoye ṣalaye pe agba lo mu ki awọn ni ki awọn ọmọ awọn kuku lọ gba fọọmu to ba ti wu kii ṣe pe awọn fẹ fi fọọmu pa owo fi jẹun.,Gbogbo ọrọ ija to wa nilẹ ni awọn agbaagba ti BBC bna sọrọ yii ṣalaye lẹkunrẹrẹ.,Baba Garuba wa ke si Gomina Seyi Makinde lati wa ran awọn lọwọ gẹgẹ bo ṣe da si ọrọ ti Olubadan."
Antonio Guterres visit Nigeria: Bí àbẹ̀wò sí Naijiria rè yóò ṣe lọ nìyíi,3 Èbibi 2022,"Eyi ni igba ikẹta ti Ọga agba iṣọkan agbaye yio ṣabẹwo si iha Guusu Ilẹ Afrika, igba akọkọ si ni yii ti yoo wa si ilẹ Naijiria.,O wa si Naijiria ni asiko ti ohun gbogbo ko lọ deedee lorilẹede Naijiria paapaa eto oṣelu ati ni agbaye,ogun to n ṣẹlẹ ni Ukraine .,Lasiko abẹwo rẹ si Naijiria, yoo ṣe ipade pẹlu Aarẹ Buhari ati igbakeji rẹ, Yemi Osinbajo.,Bakan naa ni yoo ṣe ipade pẹlu awọn adari ẹsin, awọn obinrin ,awọn olori ọdọ ati awọn olori oṣiṣẹ iṣẹ adani .,Guterres yoo ṣabẹwo si gomina ipinlẹ Borno, Babangana Zulum,ni olu ilu ipinlẹ naa ni Maiduguri.,Nibẹ ni yoo ti ṣabẹwo si awọn mọlẹbi awọn eyan ti ikọ Boko Haram ti ṣe akọlu si nibẹ. ,Akọwe Ajọ Iṣọkan Agbaye yoo tun sabẹwo si awọn agbegbe ti oju ọjọ ti ko ṣe deedee ti ṣakoba fun.,Ipaya ti ohun ṣẹlẹ ni agbaye nitori ogun ilẹ Ukraine ati Russia. Ogun naa ti fa adinku ohun elo 'hydrocarbon' ati ọwọngogo epo (wheat) ni awọn orilẹede kan ni Ilẹ Afrika.,Ipaya ti o de ba awọn eniyan ni ki ọwọngogo ounjẹ ati iyan mase bẹ silẹ. ,Antonio Guterres ninu ọrọ rẹ¸ni 'ogun ti ohun ṣẹlẹ ni Ukraine ti fa ọwọngogo ounjẹ,ina ati owo.' ,Bakanna ni Ọga Ajọ UN naa yoo ṣabẹwo si ilẹ Senegal lati ṣe atuntọ iwe ofin ilẹ wọn. ,Orilẹede mẹta ni ilẹ Afrika ni awọn ologun ti  gbajọba.,Bakanna ni Naijiria,Chad,Niger ati Cameroon ni awọn agbebọn ati agbesunmọmi ti ṣọṣẹ, ti wọn si ti pa ọpọlọpọ awọn eniyan nibẹ.,Ọmọ orilẹede Naijiria,Aminat Ahmed ni igbakeji ọga patapata fun Antonio Guterres ni olu ileeṣẹ wọn ni New York, ni orilẹede Amẹrika."
,2 Èbibi 2022,"Laipẹ yii ni iroyin wu aworan eeyan kan ti ẹnikẹni ko wa ni gbogbo igba ti Alaafin Oba Lamidi fi wa lori oye jade. ,Ko fi bẹẹ si ara ita to mọ talo n jẹ Baba Kekere l'Aafin Oyo ati ipo rẹ amọ kete ti Baba Alaafin papoda ti wọn si ṣe isinku rẹ ni okiki orukọ Baba yii bẹrẹ si ni tan nigba ti awọn iroyin kan lọ wu aworan baba ọhun jade pe ki awọn eeyan wa wo baba arugbo kan to ṣi wa laye l'Aafin Oyo toju rẹ si ti ri ọpọlọpọ iṣejọba ninu Aafin ọhun.,Lara iroyin taa gbọ ni pe Baba Kekere ọhun ti ri Alaafin mẹta ọtọọtọ to jẹ.,BBC Yoruba de Aafin Oyo lati gbe iwadii jade lori oriṣiriṣi awuyewuye nipa baba yii ati pe ṣe lootọ ni pe aworan yii tilẹ jẹ ootọ ti Baba ọhun ṣi wa laye?,Morenikeji Lasisi olori gbogbo eru ni afin oba  Oyo ti sin Oba meta. Sugbon Lasisi ni wọn n pe ni Baba Kekere laafin Oyo.,  Nigba ti BBC de ọdọ Baba Kekere, baba agbalagba naa kẹnu bọ ọrọ lori ribiribi ti Alaafin Oba Lamidi ti ṣe.,""Kii ṣe ẹẹmẹta, ẹẹmẹrin ni Kabiyesi ti gbe mi lọ Dokita fun itọju oju mi ti mo ti padanu, ti n gbe mi lọ ti n gbe mi bọ"".,Morenikeji Lasisi ni olori gbogbo ẹru ni ilu Oyo to si ti ba Alaafin mẹta ọtọọtọ ṣiṣẹ.,O sọ fun BBC Yoruba pe oun o le sọ pato iye igba ti oun ti lo tori ko si akọsilẹ laye atijọ.,""Nigba aye Ọba akọkọ, ko si akọsilẹ, ẹlẹẹkeji ko si akọsilẹ, ẹlẹẹkẹta yii ni akọsilẹ wa""."
Sunday igboho: Wole Soyinka sàbẹ̀wò si Igboho Òòsà ní Cotonou,2 Èbibi 2022,"Ninu akọjade ti Igboho fi si oju opo Instagram rẹ lo ti ṣalaye bi inu ohun ṣe dun lati gbalejo Soyinka.,'Inu mi dun, ayọ mi si kun lati gbalejọ eniyan nla to jẹ baba fun mi lati ṣabẹwo si mi.'',''Mo gbadura pe agba wọn a dalẹ pẹlu ẹmi gigun.'',Lara awọn eniyan to fesi si ọrọ naa lori ẹrọ ayelujara ki Soyinka fun igbesẹ akin naa to gbe.,Iroyin sọ pe niṣe ni awọn eniyan bo Ọjọgbọn Wole Soyinka witiwiti ni ibode Seme ni Ọjọ Isinmi lasiko to fẹ wọ orilẹede Benin Republic.,Sunday Igboho ṣẹṣẹ jajabọ ni atimọle lẹyin ti ijọba Naijiria fi ẹsun iditẹgbajọba kan an.,Laipẹ yii ni Sunday Igboho fi da awọn ọmọ Yoruba loju pe oun bọ ni ile pada, ti ko si ni pẹ rara.,Agbẹnusọ fun ẹgbẹ Ilana Ọmọ Oodua, Maxwell Adeleye to fi ṣọwọ si BBC Yoruba ninu atẹjade ranpẹ to fi ṣọwọ ipade abẹwo lasan ni laarin awọn akin mẹta to gbe Sunday Igboho jade lẹwọn.,Awọn mẹta to darukọ ọhun ni Ọjọgbọn Wole Soyinka, Wale Adeniran ati Ọjọgbn Banji Akintoye to si ni ipade atilẹkun mri ṣe ni wọn ṣe pẹlu Oloye Sunday Igboho ni ọjọ Kini oṣu Karun dun 2022 ni Cotonou, orilẹede Benin Republic."
Eid Mubarak: Àràmọ̀ǹdà àwòràn ìkíni ọdún Eid il Fitr òṣèré tíátà Yorùbá àti gbajúmọ̀ míràn rèé,2 Èbibi 2022,Jakejado Naijriia lawọn musulumi ti n ṣe ajọdun Eid il Fitr. Ko yọ awọn elere tiata ati gbajumọ mii silẹ.
"Minimum wage: Obaseki kéde sísan 40,000 owó oṣù òṣìṣẹ́ tó kéré jù láti ìparí oṣù yìí",1 Èbibi 2022,"Obaseki fi ọrọ naa lede nibi ayẹyẹ ayajọ ọjọ awọn oṣiṣẹ ti ọdun 2022 to waye ni olu ilu ipinlẹ naa Benin City.,Gomina Obaseki ṣalaye pe, ereedi ti ijọba rẹ ṣe fẹ san owo naa ni lati ṣe iwuri fun awọn oṣiṣẹ, paapaa julọ awọn lasiko yi ti nkan gbowo lori lọja.,Pẹlu ikede yi, owo oṣu to kere julọ ti Obaseki fi lelẹ yi ni eleyi ti o pọju lọ tawọn ijọba ipinlẹ n san ni Naijiria.,Bi a foju wo iye ti ijọba apapọ naa n san, o fẹ ẹ jọ pe owo yi ju ti ijọba apapọ Naijiria naa lọ.,Ṣaaju asiko yi, ẹgbẹrun lọna ọgbọn Naira ni owo oṣu to kere julọ ti ipinlẹ yi n san.,Ipinlẹ Eko labẹ akoso Gomina Babajide Sanwo-Olu lo n san owo oṣu oṣiṣẹ to kere julọ tii ṣe ẹgbẹrun marunlelọgbọn Naira.,toun ti pe wọn buwọlu adehun pẹlu ẹgbẹ oṣiṣẹ ati ijọba apapọ lati san owo naa.,Ipenija owo ṣou yi jẹ nkan to n ba awọn oṣiṣẹ finra.,Naijriia nikan si kọ ni irufẹ aroye lori owo oṣu ti n waye.,Lọni tii ṣe ayajọ oṣiṣẹ aarẹ orileede Kenya Uhuru Kenyatta naa kede pe oun yoo bẹrẹ si san alekun ida mejila ninu ida ọgọrun gẹgẹ bi alekun owo oṣiṣ to kere julọ., Awọn oṣiṣẹ to kede ọrọ yi fun ni o ṣee da ṣugbọn o kere si iye tawọn n beere nitori bi nkan ti ṣe wọn lọja.,Yatọ si Gomina Obaseki, a ko ti gbọ ki Gomina ipinlẹ Naijiria kankan kede alekun iye owo oṣu to kere julọ fawọn oṣiṣẹ wọn."
Soludo: Agbẹnusọ gómìnà pàdánù ẹ̀mí rẹ̀ léyìn tó gba iṣẹ́ ìjọba,1 Èbibi 2022,"Anatune lo jẹ adari ẹka to n risi ọrọ iroyin nipa gomina naa saaju idibo sipọ rẹ ni ọdun to kọja.,Anatune lo dagbere fun aye ni Ọjọ Satide lẹyin ọjọ diẹ to ṣe ayẹyẹ ọjọ ibi rẹ to ti pe ẹni ọdun mejilelọgọta.,Ọṣẹ kan ṣẹyin ni gomina Soludo yan an si ipo lẹyin to ṣiṣẹ takuntakun lasiko idibo to gbe gomina naa wọle.,Gomina Charles Soludo yan an gẹgẹ bi ọga agba ileeṣẹ ijọba to n risi ọrọ ipolongo ni ipinlẹ naa.,Ninu ọrọ ibanikẹdun rẹ, gomina fi aidunnu rẹ han ati pe iroyin iku rẹ ba oun lojiji.,O ṣapejuwe Joe Anatune gẹgẹ bi ọkan gboogi lara awọn eniyan to duro ti oun, ti o si gbagbọ ninu ipe ọun pẹlu akitiyan lati ri pe oun ṣe aṣeyọri.,''Ifarajin Joe lasiko idibo naa kọja afẹnusọ, ti o si jẹ moriya fun mi.'',''Fun ọdun meji lo fi ko ajọ Soludo Promoters Forum jọ, ki o to wa fi ọrọ oṣelu lọ wọn paapaa idibo si ipo mi.'',''Ijọba ati gbogbo eniyan ipinlẹ Anambra lo n ṣe idaro rẹ, ti wọn yoo si mọ ni ara bi o ṣe papoda.'',Bakan naa lo ba iyawo ati mọlẹbi kẹdun iku naa ati ilu Awa nibi ti arakunrin naa ti ṣẹwa."
"Putin Russia-Ukraine war: Russia na ìka àlébù sí Ukraine,o ní àwọn ló n ṣekú pa aráàlú wọn ní Kherson",1 Èbibi 2022," Ọrọ ree lati ẹnu orileede Russia lọjọ Aiku si awọn ologun ti Ukraine.,Saaju ni awọn ikọ ọmọ ogun Russia ti sọ ado oloro si agbegbe Guusu ati ila oorun Ukraine ki wọn to fẹsun yi kan orileede Ukraine.,Ẹwẹ, niṣe lawọn araalu kan moribọ kuro ni ileesẹ to n pese irin ni Mariupol ti wọn ha si nitori ikọlu.,Ni bayi, Moscow ti doju ija wọn kọ agbegbe Guusu ati ila oorun Ukraine lẹyin ti wọn ko ribi gba olu ilu Ukraine, Kyiv lẹyin ikọlu ọlọsẹ mẹsan si ibẹ,Igbiyanju wọn lati gba Kyiv yi ti sọ ilu di ahoro ti awọn ile aimọye ti wo to fi mọ ẹgbẹgbẹrun araalu to padanu ẹmi wọn., Eleyi ko mọ awọn araalu to le ni miliọnu marun un to sa asala lọ si ilẹ miran.,Awọn ọmọ ogun Russia ti ribi bori ilu Kherson ti eleyi si jẹ ki wọn ribi fẹsẹ mulẹ nibi ti ko jina pupọ si Crimea to wa ni ariwa Russia,Iroyin to n tẹwa lọwọ ni pe wọn ti gbalẹ ni ọpọ ibi ni ilu Mariupol to wa jẹ ilu to wa ni ibudo ti ọkọ oju omi n balẹ si ni omi okun Azov,Awọn ọmọ ogun Russia fẹ́sun kan tawọn ti Ukraine pe wọn yinbọn lu ile ẹkọ kan, ile ẹkọ jẹleosinmi ati iboji oku.,Ileeṣẹ ologun Russia ni eleyi waye ni abule Kyselivka ati Shyroka Balka lagbegbe  Kherson .,Ileeṣẹ iroyin Russia RIA lo n gbe iroyin yi jade ṣugbọn wọn ko sọ ju bẹ lọ gẹgẹ bi ileeṣẹ iroyin Reuters ṣe wi.,Ukraine ko ti fesi si iroyin yi tori naa BBC ko le fidi ọrọ mulẹ ni pato lori ẹsun yi,Saaju ni Russia ti kede pe awọn bori ni Mariupol ni ọjọ Kọkanlelogun oṣu Kẹrin toun ti bi awọn ọmọ ogun Ukrain ṣe foripamọ nileeṣẹ to n pese irin ni Azovstal,Ajọ iṣọkan agbaye ti beere fun eto kiko awọn araalu kuro nibẹ.Ni ọjọ Abamta, ọmọogun Ukraine kan sọ pe awọn obinrin ati ọmọde ogun ribi jade ni ahamọ nibẹ."
Ẹ pa APC àti PDP tì kẹ́ẹ fa ọgbọ́n orí tuntun mọ́ra - Sowore tún ti ń fọhùn lórí òṣèlú,1 Èbibi 2022,"alatako, Peoples Democratic Party gbọ ninu idibo ọdun 2023.,Gbajugbaja ajafẹtọ yi ni eeyan ti orilẹede nilo bayii ni ẹni to ni imọ ati ọgbọn amulo tuntun to si koju osuwọn lati gba ijọba lọwọ aarẹ Muhammadu Buhari.,Nigba to n ba awọn oniroyin sọrọ ni papakọ ofurufu ilu Akure ni kete to balẹ si ipinlẹ Ondo lo tẹnu mọ ọ pe awọn to n ṣejọba lọwọ ti kuna lati ṣe daadaa pẹlu pẹlu gbogbo ileri ti wọn ti ṣe sẹyin.,O fi kun un pe iya ti jẹ awọn ọmọ Naijiria labẹ iṣejọba PDP ati APC to ni wọn ti wọn ti n mu ifasẹyin ba orilẹede lati ọdun mẹrindinlogun sẹyin. ,Gẹgẹ bo ṣe sọ, awọn ọmọ Naijiria paapaa julọ awọn ọdọ nilo lati pe awọn to n wa agbara oṣelu ṣaaju idibo ọdun to n bọ nija.,""Igba yii ni asiko to lati gbena woju awọn to wa ni ijọba ki a si gbe awọn to ni imọ tuntun wọle ti wọn lee yi itan orilẹede Naijiria pada.,Ati APC o, ati PDP o, wọn o tii ni oludije wọn o si ni layelaye ni oludije ti yoo jẹ itẹwọgba loju awọn ọmọ Naijiria. Opin ti de fun ẹgbẹ oṣelu mejeeji"".,Sowore ni asiko lati ṣe fun awọn eeyan ti de bayii ati pe asiko to yẹ ki orilẹede ṣiṣẹ fun awọn araalu ti de bayii.,""Awọn ẹgbẹ oṣelu mii tilẹ ti n lọ si oko igbagbe a o si ran wọn lọwọ lati ti wọn sinu ile ilẹ itan lai pẹ lai jina"".,Sowore ni fun awọn ara ipinlẹ Ondo ati awọn ti ko tii gbọ, ""emi Omoyele Sowore ni yoo jẹ aarẹ Naijiria to n bọ"".,Sowore ni inu oun dun bi awọn alatilẹyin rẹ atawọn ara ilu Kiribo ni agbegbe Ẹsẹ Odo ipinlẹ Ondo ṣe tu yaaya lade wa tori ti oun.,Sowore ṣapejuwe bi ijọba Naijiria ṣe ju u sẹwọn lẹyin ti ajọ ọtẹlẹmuyẹ DSS fi panpẹ ofin mu u gẹgẹ bii ""fifi akoko ṣofo"".,O fi kun un pe oun ti ni agbara ati igboya sii bayii ti wọn ti tu u silẹ lati lee rin kaakiri orilẹede to si ni oun yoo tẹsiwaju lati maa sọrọ lodi si irufin nilu. ,""Ifakoko ṣofo ni nitori ko si ẹni to lee doju ija kọ itan. Ko si ile ẹjọ to lee mu aridaju kan gboogi fi ran eeyan kan lọ si ẹwọn bẹẹ si ni orilẹede yii nilo idajọ ododo"".,Sowore ni pẹlu gbogbo bi ijọba ṣe n ba oun ja ti wọn n fi ọlọpaa gbe oun amọ lẹyin ọdun mẹta o ni wọn fi aridaju han pe oun ko jẹbi.,""Gbogbo awọn to gbe mi lọ si Abuja lati fi mi si ahamọ DSS l ti ri itiju gba bayi bẹẹ si ni wọn yoo to gbe agbara silẹ"".,O fi kun un wipe awọn ọdọ ti wọn ti wọn n ba ja naa ti ni igboya sii bayii."
Breast size: Wo àwọn nkan tó le fa ìdíwọ́ fún ìpèsè omi ọyàn,3 Èbibi 2022,"Àjọ WHO sọ pe fifun ọmọ ni ọyan jẹ ọkan lara ọna ti eeyan le gba jẹ ki ọmọ tuntun naa ni alaafia. ,Ṣùgbọ́n sa, ọpọlọpọ obinrin míì ma n sọ pe o nira fun wọn làti fun ọmọ ni ọyan. ,Eyi ko sẹ́yìn bi ọyan wọn ko ṣe ni omi daadaa eyi ti ọpọlọpọ Yoruba maa n ṣapejuwe pe ọyan wọn ko sẹ. ,Eyi si ma n mu ki wọn o fun ọmọ tuntun ni ounjẹ inu agolo. ,Gẹ́gẹ́ bi dokita ilera ọmọde nileewosan ikọsẹ iṣegun oyinbo LASUTH, Ọjọgbọn Chinyere Ezeaka, ṣe sọ, o ni ti obinrin ba ti wa ninu oyun fun oṣù marun-un, ni ọyan ti ma n bẹrẹ si ni omi. ,Ọjọgbọn Ezeaka sọ pe bi ọyan ṣe tobi tabi kere si ko ni ohunkohun lati ṣe pẹlu ipese omi. ,""Fifa omi jade ni ipenija. Ṣùgbọ́n lati bori eyi, obinrin gbọdọ fi ẹnu ọmọ si ọyan laarin wakati akọkọ to bímọ. ,"" Wọn si gbọdọ máa fun ọmọ naa ni ọyan ni wakati meji si mẹta léraléra laarin ọjọ́ mẹta àkọ́kọ́. ,Ọjọgbọn Ezeaka sọ pe eyi ni ọna kan gbòógì lati mu ki omi ọyan jade. ,Àmọ́ o, awọn obinrin míì tun ma n ni ipenija lẹ́yìn ti wọn ba ṣe bẹẹ. ,Onimọ ilera mii, Dokita Duke Onogagamue, sọ pe aarun HIV wa lara nkan to ma n fa a. ,O ni wọn ma n gba àwọn obinrin kan to ba ni ailera bi HIV, ni ìmọ̀ràn pe ki wọn o má fun ọmọ ni ọyan. ,Dokita Duke tun sọ pe obìnrin ti ko ba fun ọmọ rẹ ni ọyan ni wakati akọkọ, yoo ni ipenija lati fun ọmọ to ba ya. ,Ọjọgbọn Ezeaka sọ pe àwọn nkankan le mu ki obìnrin ma le fun ọmọ rẹ ni ọyan ni wakati akọkọ. ,Lara awọn nkan bẹẹ ni inira lasiko ìbímọ, isẹ abẹ lasiko ìbímọ, ati bẹẹ bẹẹ lọ. ,Jẹjẹrẹ ọyan naa le fa idiwọ fun fifun ọmọ ni ọyan. ,O tun ṣalaye pe ti ori ọyan obinrin ko ba yọ sita daadaa, o le ṣe idiwọ lati fun ọmọ ni ọyan. ,Ṣùgbọ́n ọna abayọ kiakia wa fun eyi, nipa fifi sirinji fa ori ọyan naa jade. ,Dokita Duke fi kun pe ṣíṣe isẹ abẹ fun ọyan naa le fa idiwọ. ,Àwọn dokita mejeeji ti akọroyin BBC, Faith Osoko, ba sọ̀rọ̀ fẹnu kò pe o ṣe pataki ki iyalọmọ wa ni ilera ọpọlọ to peye. ,Mimu ati jíjẹ awọn nkan olómi daadaa. ,Bákan naa ni iyalọmọ ko gbọdọ ṣe wahala, ki ọyan rẹ le ni omi."
"Sleeping with Dogs: Iléeṣẹ́ Ọlọ́pàá Naijiria ń wá àwọn obìnrin tó ní ìbálòpọ̀ pẹ̀lú ajá, àtàwọn tó ni ajá náà",1 Èbibi 2022,"Agbẹnusọ ileeṣẹ naa ni Naijiria, Muyiwa Adejobi sọ fun awọn akọroyin niluu Abuja pe yatọ si awọn to n ba aja lopọ, awọn yoo tun fi ṣikun ofin mu awọn to ni aja to n ba awọn eeyan naa lopọ.,O ni ""A oo ṣe ọfintoto awọn ti aja wọn n ba eeyan lopọ, wọn si jiya to tọ labẹ ofin."",""Awọn to aja to n ba obinrin lopọ ni lati wa sọ tẹnu wọn ni agọ wa."",""Biba ẹranko ni ibalopọ jẹ ẹṣẹ to ni ijiya labẹ ofin, a ko si fọwọ si irufẹ iwa bẹẹ."",""Laipẹ, lai jina, a oo fi ṣikun ofin mu awọn obinrin atawọn mii to n ba aja tabi awọn ẹranko mii lopọ."",Ti ẹ ko ba gbagbẹ, ṣaaju ni fidio kan ti kọkọ gbode loju opo Twitter, nibi ti obinrin kan ti n ba aja lopọ, eyii to mu ọpọ eeyan maa sọrọ nipa iṣẹlẹ naa pẹlu ami #doggy lori ikanni ọhun.,Lẹyin ọjọ bii meji si asiko naa ni ọdọbinrin kan sọ loju opo TikTck rẹ pe lootọ ni oun ba aja lopọ amọ kii ṣe nnkan bababara nitori aye n ṣeruẹ.,Amọ lẹyin wakati diẹ ti fidio naa milẹ titi ni ọdọbinrin naa tun yi ohun pada, to si sọ pe oun ko ba aja lopọ, ati pe oun ko fọwọ si irufẹ iwa bẹẹ.,O ni eremọde lasan ni oun fi ọrọ naa ṣe, koda, o ni ọrẹkunrin oun ti kọ oun silẹ nitori apara ọhun.,Lẹyin naa ni ileeṣẹ ọlọpaa sọ pe awọn n wa ọdọbirin naa lati wa sọ tẹnu rẹ, yala apara lasan lo n ṣe tabi bẹẹ kọ.,Wayi o, ọlọpaa ti wa ni ati obirin to n ba aja lopọ ati ẹni to ni aja naa ni wọn yoo jọ foju wina ofin bayii.,Ileeṣẹ ọlọpaa ni Naijiria ti ni ẹnikẹni to ba mọ awọn obinrin to n ba aja lopọ, ki wọn kan si awọn.,Eyi ko ṣẹyin awuyewuye to ṣuyọ lẹyin fidio TO n ja ranyin lori ayelujara nibi ti awọn obinrin ti n ba aja lopọ.,Bi o tilẹ jẹpe ọkan lara awọn obinrin to ni oun ba aja sun, tun jade pe ọrọ ko ri bẹẹ mọ nitori ere ni oun ṣe.,Amọ, Agbẹnusọ fun ileeṣẹ ọlọpaa ni Naijiria, Muyiwa Adejobi ni iru ihuwasi yii ko tọ ni awujọ eniyan.,''Iwa ti ko tọ si awọn ọmọ eniyan ni awọn obinrin yin n wu, ti wọn si n fi si ori ẹrọ ayelujara''.,''Nitori naa a n rọ awọn eniyan lati fi iroyin lede ti wọn ba mọ nipa awọn obinrin yii''.,''A gbọdọ wa wọn jade, ki wọn si fi oju wina ofin.'',Bakan naa ni awọn eniyan n fi ero wọn han lori ẹrọ ayelujara lori iṣẹlẹ yii.,Ọkan lara awọn to fi ero rẹ han ni Kemi Olounloyo to ni awọn obinrin ti wọn n ba aja lọpọ ko mo ̣wi pe awọn ọlọla wọn yii n lọ wọn fun oogun owo.,Ninu atẹjade loju opo Facebook, ni kii ṣe fun fiimu ibalopọ ni awọn eniyan ṣe n ba aja lọpọ, amọ o ni awọn olowo ati ọlọla yii ma n fun wọn ni miliọnu meji Naira lati ba aja lo fun oogun owo.,''Lẹyin naa Wọn ma pa aja yii, ti eyi yoo si jẹ ki wọn ni owo si ju tẹlẹ lọ'',''Bakan naa ni awọn obinrin yoo tun ko aimọ ara wọn ba awọn ọkunrin yii.'' ,''Praise Aniekwe ni  yii ti ọpọlọpọ ọkunrin ko ni ilọsiwaju mo nitori awọn ti wọn ti ba lọpọ.'',''O parọwa si awọn ọkunrin lati ṣọ ara wọn ni asiko yii, ki wọn si jẹ ki nkan ti wọn ni tẹ wọn lọrun.'',Grace Taigbenu ni aye yi ti wọ si ẹgbẹ kan o nitori o buru jai pe iru nkan bayii n waye lorilẹede Naijiria."
Postpartum vaginal steaming: Njẹ anfààní wà nínú fífi omi gbóná jó ojú ara lẹ́yìn ìbímọ?,1 Èbibi 2022,"Gbogbo obinrin ni eleyi maa n sẹlẹ si nitori bi eledua ti se sẹda ara wa nuu ni.,Ni idahun si ibeere yi, lootọ a maa sun pada sipo.,Amọ arabinrin Veronica Azeru sọ  pe o ni awọn nkan ti eeyan le se ti yoo mu ki ara obinrin paapa ile ọmọ pada si bo se wa tẹlẹ lẹyin to ba bimọ tan.,Olugbẹbi yi ni lootọ lawọn nkan maa n sẹlẹ si awọn to ba pade inira lasiko igbẹbi tori naa si lawọn fi n se itọju fun wọn eyi to yatọ.,Lara nkan ti wọn maa n se fawọn obinrin to sẹsẹ bimọ tan ni pe wọn a maa ni ki wọn joko lori omi gbigbona ki wọn baa le gba ooru gnbigbona yi si abẹ wọn.,Bakan naa wọn a maa ni ki wọn mu ọbẹ alata,pepper soup lawọn agbegbe kan ni Naijiria.,Azeru sọ pe""Irinaj o ni oyun jẹ bẹẹ lo si maa n tẹsiwaju pẹlu itọju lẹyin ibimọ.Nkan to kan yatọ ni pe asiko ti onikaluku maa n lo yatọ si ara wọn'',Lẹyin ibimọ, ọpọ obinrin a maa ri inira.,Sugbọn irora yi a maa yatọ laarin awọn to bimọ lalae se isẹ abẹ ati awọn to se isẹ abẹ. ,Monica Azeru to n sisẹ olugbẹbi ni Port Harcourt, sọ pe idi ree tawọn fi n seto itọju olomigbona., ''Omi to lọwọrọ yi maa n mu ki awọn nkankan to ba si sẹku  lara obinrin jade lọwọ ẹrọ''.,O ni lootọ lawọn oogun oyinbo to le se isẹ yi wa sugbọn awọn obinrin nifẹ si ilana olomi gbona yi.   ,''Ilana yi maa n jẹ ki ẹjẹ jade daada.A maa jẹ ki ara bọ sipo pada kiakia.'',""Omi to lọwọrọ ati pepper soup lẹyin ibimọ maa n jẹ ki ile ọmọ sunki ti a si tun maa fọ ara abiyamọ'',Dokita Rosemary Ogu,onimọ itọju aboyun sọ pe o dara ki alaboyun gba imọran lọdọ awọn onimọ.,O tun fero ọkan rẹ han lori bi awọn obinrin se le sesi ko kokoro aifojuri ti wọn ko ba seto itọju omi gbona daada.,Ọjọgbọn Ogu ni : "" Bi wọn ba lo omi gbona lẹyin ẹbi ni nkan bi ogun si ọgbọn isẹju ko buru sugbọn ko yẹ ki omi naa gbona ju.'',Lori wiwọ ikun abiyamọ o ni''A gba awọn obinrin ni imọran ki wọn jawọ nidi fifi omi gbona wọ ikun saaju ati lẹyin ibimọ,isesi ti ko dara to ni o si yẹ ki wọn jawọ nibẹ'',Onimọ yi tun gba awọn obinrin ni imọran lati ma se maa lọ si ọdọ awọn agbẹbi abẹle nitori ofin orileede Naijiria ko faaye gba wọn.,""Nkan ti wọn n se lodi si ofin isẹ wọn si ti sokunfa iku ọpọ obinrin'',""Wọn kii se akọsẹmọsẹ bẹẹ wọn ko gbẹkọ nipa itọju alaboyun ni pataki bi nkan ba fẹ yiwọ''"
"Portable: Ẹ̀yin tẹ́ẹ ní mo máa sá bí ẹsẹ̀ mi bá tẹ London, ojú yín ti jáa",1 Èbibi 2022,"Lọwọlọwọ, Portable ti balẹ si UK eyi to si jẹ igba akọkọ rẹ.,Bi ẹ ko ba gbagba, oun ni ọdọkunrin olorin atapatadide kan ti irawọ dede burẹkẹ to bẹrẹ si ni tan kaakiri agbara lẹyin orin rẹ to kọ ""Zazu Zeh"" ati ọpọlọpọ ọrọ̀ inu orin naa ti awọn eeyan agbaye gba tiẹ gidi.,Bo tilẹ jẹ pe ọpọ eniya lori ayelujara lo n bu ẹnu atẹ lu iru ihuwasi olorin yii pe ko ṣe bii eeyan gidi pẹlu igbo mimu, ọti mimu ti oju yoo ti lẹri ni ọpọlọpọ igba to ba jade lati sọrọ tabi kọrin ti wọn si tun n ni ẹni to baa gun ọṣẹ oogun to lo ṣe iṣẹ nla gan, awọn to jẹ tirẹ to si n gbadun ihuwasi ati iṣẹ rẹ ni keeta lasan ni awọn ti ko fẹran rẹ n ṣe ati pe ogo rẹ to bu jade lo n bi wọn ninu.,Awọn iwe iroyin abẹle kan royin ni ọjọ diẹ sẹyin pe oniṣowo nla kan Emeka Okonkwo ti awọn eeyan n pe ni E-Money lo sanwo ibẹwo Portable lọ si UK.,Bo ṣe wa nibẹ lọhun ni gbajumọ olorin yii ti bọ si oju opo Instagram rẹ pẹlu fidio to fi sita eyi ti ọrọ inu rẹ ati akọle ori rẹ jọ pe o n ta ọrọ ba awọn kan to jẹ ọta rẹ ni.,""Wọn ni mo maa sa bi wọn ba gbe mi lọ si ilu London, mo ti wa ni London bayii o, mo n jaye ori mi mo n ṣe 'Bizza' ni London, wọn ti sanwo baalu mi o"".,Portable ninu fidio mii to tun fi sita lo ti jẹ ko di mimọ faraye pe Pasitọ kan to n gbe ni UK amọ to jẹ ọmọ orilẹede Naijiria, Pasitọ Tobi Adegboyega tun ti fun oun ni ẹbun owo 1.8 miliọnu.,Pasitọ ọhun ni oludasilẹ ijọ Salvation Proclaimers Anointed Church to wa ni London, England to si gbalejo olorin Portable.,""Mo wọ London bayii, owo ti fẹ ṣe mi léṣe o, mo wa nibi pẹlu Pasitọ Tobi,"" Portable sọ eyi ninu fidio bo ṣe n gba yiin ninu ọla ati to n fi owo gọbọi rẹ ṣe faari"".,Olorin ""Zazu Zeh"" naa fi atẹjade to fi dupẹ lọwọ E-Money ati Pasitọ Tobi sita to si n rọjo adura le alaanu rẹ yii lori."
Alaafin: Ìjọba ìpínlẹ̀ Oyo ní Alaafin tuntun yóù gorí ìtẹ́ láìpẹ́,1 Èbibi 2022,"Gomina ipinlẹ ọhun, Seyin Makinde lo sọ bẹẹ nibi adura ọjọ kẹjọ, fidau, eyii to waye ni iranti Ọba Lamidi Adeyemi Alaafin to papoda.,Ti ẹ ko ba gbagbe, ọjọ kejilelogun, oṣu Kẹrin, ọdun 2022 yii ni Alaafin dakẹ nile iwosan ẹkọṣẹ iṣegun ti fasiti Afe Babalola, to wa niluu Ado-Ekiti.,Makinde, ti oloye Bayo Lawal, to jẹ kọmiṣọna fun ọrọ ijọba ibilẹ ati oye jijẹ ṣoju fun sọ pe, ijọba ipinlẹ Oyo mọ pe awọn eeyan ilu ọhun ti n reti lati ni Alaafin tuntun.,O ni ""Awọn eeyan ti n reti lati ni Ọba tuntun amọ a ni lati tẹle awọn ilana to yẹ."",""A ṣeleri lati maṣe ṣe magomago kankan pẹlu yiyan Alaafin tuntun, amọ ko ni pẹ, ko si ni jina."" ,Ṣaaju nibi eto adura naa ni Imaamu Masud Ajokidero ati alufaa Eyitayo Sulola ti kọkọ sọ pe ki awọn eeyan ilu Oyo ṣe ara wọn ni oṣuṣu ọwọ bo ṣe wa tẹlẹ lasiko ti Alaafi Adeyemi wa loke eepẹ.,Awọn ojiṣẹ Ọlọrun mejeji ke si awọn afọbajẹ, iyẹn Oyo Mesi, lati tẹle ilana to yẹ lati yan Alaafin tuntun nigba ti asiko ba to, ki wọn ma si ṣe wo ti awọn ti owo wa lọwọ wọn lati fi wọn sori itẹ.,Nigba to n sọrọ, Iyalode ilẹ Yoruba, oloye Alaba Lawson juwe Alaafin to waja gẹgẹ bii baba fun gbogbo ọmọ kaarọ oojire, o si jẹ ẹni to maa n ja fun ẹtọ awọn eeyan rẹ.,O ni ""Alaafin maa n tẹti si ẹbẹ awọn ọmọ Yoruba ni gbogbo igba, o si jẹ ẹni to mọ itan Yoruba daadaa."",""Adura mi ni pe ki Alaafin to n bọ maṣẹ ya kuro ninu awọn ilana to fi lelẹ."" "
Alaafin's cultural ambassador: Dr Paula Gomez sọ nípa iṣẹ́ tó pa òun àti Alaafin pọ̀,1 Èbibi 2022,"Ọmọwe Paula Gomez to ti jẹ alabaṣiṣẹpọ fun Alaafin Oba Lamidi Adeyemi to ti darapọ mọ awọn baba nla baba rẹ sọrọ ninu fọnran kan nipa gbogbo iṣẹ to pa oun ati Alaafin pọ.,Oyinbo alawọfunfun naa ninu to jade sori ayelujara ṣalaye pe titi dori gbogbo ibi iṣẹmbaye ati ojubọ lawọn ti n ṣiṣẹ lori bi ẹmi wọn yoo ṣe gun.,O ni gbogbo igba ni Oba Lamidi Kẹta maa ṣatilẹyin fun itan abalaye iran Yoruba.,""Iku Baba Yeye ni oludasilẹ ati Aarẹ ẹgbẹ ibilẹ ""AṢA ORIṢA ASSOCIATION"", ẹgbẹ ti o da silẹ lati da abo bo, ati lati ṣe igbelarugẹ abalaye Oriṣa"".,Gẹgẹ bi Ọmọwe naa ṣe sọ, awọn akọsilẹ iṣẹṣe aṣa wọnyii ni Ọba Adeyemi pẹlu ajọṣepọ aṣoju orilẹede Naijiria si ẹka ajọ isọkan agbaye UNESCO fi ẹsẹ wọn mulẹ nipa ilu Oyo.,Awọn nkan mii to ni ṣe pẹlu aṣa Yoruba ti wọn fi ẹsẹ wọn mulẹ ni gbagede agbaye ni:,Iṣẹ Ilu Ṣiṣe, finfin igba, Aṣọ Oke hihun, Ọṣẹ Dudu ṣiṣe, ayẹyẹ Ọdun Egungun,  ayẹyẹ Ọdun Ifa, ayẹyẹ  Ọdun Ọbaluaye.,Ọmọwe Paula Gomez jẹ ọmọ orilẹede Portugal ti awọn eeyan ti pade ni aafin Alaafin Oyo lọpọ igba.,Ede Yoruba ẹnu rẹ, awo-maleelọ ni leyi to maa n fa oju awọn eeyan bo ṣe jẹ irinṣẹ pataki loju wọn bi ololufẹ́ aṣa.,Iroyin ni lati ọdun 1990 to ti de si Naijiria lo ti n gbe ni ipinlẹ Oyo to si n gbe aṣa Yoruba ga.,Gomez ni ifẹ fun ṣiṣewadii wọ inu aṣa Yoruba jinlẹ lo gbe oun de ipinlẹ Eko ni ọdun mejidinlọgbọn sẹyin eyi si jẹ lasiko to n kọ imọ ẹkọ nipa itan ni Germany.,O dun un  ninu gidi gan nigba to rii pe iṣẹ pa oun ati Ikubabayeye Ọba Olayiwola Adeyemi Lamidi pọ lori aṣa iṣẹmba.,Ko to ba Alaafin ṣiṣẹ lo ti maa n sọrọ iwuri ati oun aatẹle nipa aṣa Yoruba ati bo ṣe ṣawari pe Alaafin jẹ olufẹ aṣa ati iṣẹṣe gidi gan."
World Cup Qualifier: Àwọn olùwòran bá pápá ìṣeré jẹ́ lẹ́yìn ìfẹsẹ̀wọsẹ̀ Nàìjíríà àti Ghana,29 Ẹrẹ̀nà 2022,"Bí ẹgbẹ́ agbábọ́ọ́lù Black Star tí orílẹ̀ èdè Ghana ṣe yọwọ́ kílàńkó Super Eagles Nàìjíríà kúrò láwo láti lè kópa níbi ìdíje ife ẹ̀yẹ àgbáyé níbi ìfẹsẹ̀wọnsẹ̀ tó wáyé lálẹ̀ àná, àwọn ọmọ orílẹ̀ èdè Nàìjíríà tí àbájáde rẹ̀ kò tẹ́ lọ́rùn yabo orí pápá náà tí wọ́n sì ba ọ̀pọ̀lọpọ̀ nǹkan jẹ́.,Ní àná ni Nàìjíríà àti Ghana gbá abala kejì ìfẹsẹ̀wọnsẹ̀ náà ní pápá ìṣeré Moshood Abiola, Abuja tó sì parí pẹ̀lú ọ̀mì góòlù kọ̀ọ̀kan.,Ní abala àkọ́kọ́ ìfẹsẹ̀wọnsẹ̀ yìí tí wọ́n kọ́kọ́ gbá ní pápá ìṣeré Baba Yara ní Kumasi, Ghana èyí tó parí láìsí góòlù kankan.,Èyí ló mú kí Ghana pegede láti kópa níbi ìdíje ife àgbáyé tí yóò wáyé ní orílẹ̀ èdè Qatar nínú oṣù kọkànlá nítorí òfin tó wà wí pé góòlù àlejò gbéwọ̀n ju tí onílé lọ.,Ṣaájú ni ìjọba Nàìjíríà ti kéde fífún àwọn ènìyàn ní tíkẹ́ẹ̀tì ọ̀fẹ́ ẹgbẹ̀rún lọ́nà ogún fún àwọn ènìyàn láti wòran ìfẹsẹ̀wọsẹ̀ náà, tí èyí sì mú kí pápá ìṣeré tó gba ẹgbẹ̀rún lọ́nà ọgọ́ta ènìyàn kún fọ́fọ́.,Ẹ̀wẹ̀, ọ̀rọ̀ dí pẹ̀ ẹ́ túká nígbà tí àwọn ọmọ Nàìjíríà ṣe ìkọlù sí àwọn agbágbọ́ọ̀lù Ghana níbi tí wọ́n ti ń yọ̀ pé àwọn pegedé pẹ̀lú jíju omi inú ọ̀rá lù wọ́n.,Lẹ́yìn tí àwọn ọmọ Ghana náà rí bi kúrò ni wọ́n tún ba ọ̀pọ̀lọpọ̀ nǹkan jẹ́ ní pápá ìṣeré náà èyí tí ìjọba ṣẹ̀ṣẹ̀ tún ṣe láìpẹ́ yìí pẹ̀lú owó ribiribi lẹ́yìn ọ̀pọ̀lọpọ̀ ọdún ti pápá ìṣeré náà ti wà ní bíbájẹ́.,Gbogbo ìgbìyànjú àwọn ẹ̀ṣọ́ ààbò láti lé àwọn ènìyàn tí inú ń bí náà já sí pàbó pẹ̀lú gbogbo tajútajú tí wọ́n fọ́n dà sí wọn.,Saaju la ti mu iroyin wa fun yin pe ileesẹ to wa fun ere idaraya lorilẹede Naijiria ati ajọ elere bọọlu lorilẹede yii ti gba tikẹẹti iwọle si gbọngan ere idaraya bii ẹgbẹrun lọna ogun.,Tikẹẹti naa ni wọn yoo pin fun awọn ọmọ Naijiria to ba fẹ woran ere bọọlu lọfẹ eyi ti yoo waye laarin ẹgbẹ agbabọọlu Naijiria ati Ghana lonii.,Igbesẹ naa nileesẹ mejeeji se lati se koriya fun ẹgbẹ agbabọọlu Super Eagles ilẹ wa lasiko ifẹsẹwọnsẹ rẹ keji pẹlu akẹẹgbẹ wọn, Black Stars ti orilẹede Ghana.,Ifẹsẹwọnsẹ yii ni ikeji laarin ẹgbẹ agbabọọlu mejeeji nitori ifẹsẹwọnsẹ akọkọ ti waye ni ọsẹ to kọja ni orilẹede Ghana.,Ifigagbaga naa ni ẹgbẹ agbabọọlu fi n kopa lati mọ ẹgbẹ agbọọlu to pegede, ti yoo lọ soju ilẹ Afirika ninu idije fun ife ẹyẹ agbaye.,Wayi o, Amugbalẹgbẹ feto iroyin fun aarẹ Muhammadu Buhari, Bashir Ahmad, ti kede loju opo Twitter rẹ pe awọn ti pese ọkọ ọfẹ fawọn ololufẹ ere bọọlu ti yoo lọ woran ifẹfẹwọnsẹ naa.,Papa isere idaraya MKO Abiola to wa nilu Abuja ni ere bọọlu naa yoo ti maa waye.,Ahmad ni awọn tikẹẹti ọfẹ naa si ti wa ni awọn ibudokọ gbogbo fawọn eeyan to ba nifẹ lati gba wọn.,Bakan naa ni ijọba Naijiria ti kede pe aago kan ọsan ni ki wọn ti ilẹkun awọn ileesẹ ijjọba pa lonii, lọna ati fun awọn osisẹ ijọba ni anfaani lati lọ woran ifẹsẹwọnsẹ naa.,Atẹjade kan to wa lati ọọfisi Olori osisẹ ọba lorilẹede yii lo sisọ loju ikede naa lna ati se koriya fun ẹgbẹ agbabọọlu ilẹ wa, Super Eagles.,Bẹẹ ba gbagbe, ọmi ni ẹgbẹ agbabọọlu mejeeji gba lasiko ti wọn koju ara wọn nilu Kumasi lọjọ Ẹti to kọja.,Orilẹede to ba si bori ninu ifẹsẹwọnsẹ toni ni yoo lọ soju ilẹ Afirika nibi idije fun ife ẹyẹ agbaye ti yoo waye lọdun yii lorilẹede Quatar."
Jurgen Klopp: Akọ́nimọ̀ọ́gbá Liverpool tọwọ́ bọ̀wé àdéhùn tuntun tí yóò múu wà nípò di ọdún 2026,28 Ìgbé 2022,"Lọdun 2024 lo yẹ ki adehun rẹ to wa nilẹ tẹlẹ pari, ṣugbọn adehun tuntun to fọwọsi bayii ti sun un di ọdun 2026 bayii.,Ni ọdun 2015 ni Klopp darapọ mọ Liverpool ki o to sọ ọ bi ẹna loṣu kẹta ọdun 2022 pe o ṣeeṣe ki oun gba isinmi kuro lẹnu iṣẹ akọnimọọgba lasiko ti saa adehun oun ba pari lọdun 2024.,Ife ẹyẹ marun ni Klopp ti gba pẹlu Liverpool lati igba to ti dara pọ mọ wọn.,Nigba to darapọ mọ ẹgbẹ agbabọọlu naa lọdun 2015, Klopp ṣeleri ati mu idunnu wa fawọn ololufẹ agbabọọlu naa lati mu wọn di ẹni to ni igbagbọ to jinlẹ ninu ilepa ikọ agbabọọlu naa lati ṣe aṣeyọri.,Nigba naa, Liverpool ko tii gba ife ẹyẹ liigi ilẹ Gẹẹsi lati ọdun 1990.,Klopp ko ikọ naa sodi gba ife ẹyẹ Champions League Yuroopu ni saa liigi ọdun 2018 si 2019 ki o to ko wọn sodi gba ife ẹyẹ liigi lọdun 2020.,Nigba to n buwọlu adehun tuntun naa, Klopp ni ""inu oun dun, ayọ oun kun, oun si rii gẹgẹ bi anfani nlanla"",Klopp fi kun un pe "" Nigba tawọn to ni ẹgbẹ agbabọọlu naa mu aba adehun tuntun tọ mi wa, mo bi ara mi leere ibeere ti mo maa n beere ni gbangba lọpọ igba. Ṣe mo ni agbara ati okun lati  ṣiṣẹ naa lẹẹkansi lati ṣe awọn ohun ti ẹgbẹ agbabọọlu to dara yii nilo latọdọ ẹni to di ipo akọnimọọgba mu?"",""Ko gba mi lọpọ akoko lati ri idahun sii..ifẹ ibi yii ti gba ọkan mi."",Bakan naa lawọn amugbalẹgbẹ rẹ, Pep Lijnders ati Peter Krawietz naa ti tọwọ bọ iwe adehun tuntun pẹlu."
Ukraine crisis: FIFA pàṣẹ pé Russia kò gbọdọ̀ díje pẹ̀lú àṣíá orílẹ̀èdè rẹ̀,28 Èrèlè 2022,"Ajọ ere bọọlu lagbaye, FIFA ti paṣẹ fun Russia pe orilẹede miran ni yoo ti maa gba awọn ifẹsewọnsẹ rẹ yoku.,Koda, wọ́n ni ko si gbọdọ lo orukọ Russia gẹgẹ bi orilẹede bikoṣe orukọ ajọ agbabọlu orilẹede naa, Football Union of Russia.,Igbesẹ ti FIFA gbe yi n waye pẹlu bi Russia ṣe ṣigun wọ Ukraine lọjọ diẹ sẹyin.,Bakan naa lajọ FIFA tun paṣẹ oe wọn ko gbọdọ kọ orin orilẹde Russia nibi ifẹsẹwọnsẹ rẹ kankan; bẹẹ ni asia rẹ ko gbọdọ si nibẹ.,Ọpọ awọn orilẹede bii England, Wales, Poland, Czeck Republic ati Sweden lo ti sọ pe awọn ko ni kopa ninu ifẹsẹwọnsẹ kankan to ba nii ṣe pẹlu Russia.,Russia yoo kopa ni ifẹsewọnsẹ tani yoo lọ idije agbaye pẹlu awọn orilẹede bii Poland ki o to koju eyikeyi ninu Sweden tabi Czech Republic loṣu kẹta ọdun yii.,Ajọ FIFA ni ijiroro yoo ṣi waye pẹlu awọn ajọ ere idaraya miran lori boya ki wọn le Russia kuro lawọn idije wọn gbogbo.,FIFA ni ajọ naa ko fara mọ iwa ipa, bi o ti wulẹ ko mọ , bẹẹ lo ba awon eeyan Ukraine kẹdun lori ikọlu naa.,Lọjọ Aiku, ẹgbẹ kan to jẹ tawọn elere idaraya lorilẹde Ukraine pe fun fifofin de awọn elere idaraya Russia ati Belarus lati maṣe kopa lawọn idije ere idaraya gbogbo.,Ẹgbẹ naa kọwe si ajọ ere idaraya Olympics, IOC ati ajọ ere idaraya Paralympics IPC lati fofin de Russia ati Belarus lesekese.,Wọn ni igbesẹ naa ṣe pataki pẹlu bi Russia ṣe ṣigun wọ Ukraine.,Ajọ ere idaraya Judo ti yọ Aarẹ Vladimir Putin kuro gẹgẹ bi baba isalẹ ajọ naa.,Awọn ajọ ẹṣẹ kikan bii IBF, WBC, WBA ati WBO ni wọn ti sọ oe awọn ko ni fọwọ si idije ẹṣẹ Nkan ti yoo ba waye ni Russia.,Bakan naa ni gbajumọ elere Tennis ọmọ Ukraine kan, Elina Svitolina ti kede pe oun yoo ko owo ere idaraya ti oun ba pa ranṣẹ sawọn ologun ilẹ naa atawọn to n moju to ipenija ilu lasiko ogun naa.,Bẹẹ ni idije ife ẹyẹ agbaye ere idaraya Fencing to n lọ lọwọ ni Cairo, awọn oludije kati Ukraine kọ lati koju awọn ti Russia ni ifẹsẹwọnsẹ ti yẹ ko waye laarin awọn mejeeji.,Bakan naa ni Baba olowo to ni ẹgbẹ agbabọlu Chelsea, Roman Abramovich ti ọpọ woye pe o sunmọ Aarẹ Putin pẹkipẹki pẹlu ti fa akoso Chelsea le awọn ewyan miran lowo ninu igbesẹ tawọn eeyan kan woye oe ko ṣai nii ṣe pẹlu ohun to n waye laarin Russia ati Ukraine. ,Ẹwẹ, Ajọ ere idaraya iwẹ wiwẹ lagbaye, FINA pẹlu ni awọn ti wọgile idije iwẹ wiwẹ awọn ojẹ wẹwẹ to yẹ ko waye nilu Kazan loṣu kẹjọ ọdun yii."
,1 Èbibi 2022,"Awọn ibode naa ni Idroko (ipinlẹ Ogun); Ibode Jibiya ni Katsina; Ibode Kamba ni Kebbi ati Ibode Ikom ni Cross River.  ,Bi aṣẹ yii ti jade ti wọ́n si ti ṣi gbogbo wọn pada, BBC Yoruba lọ si adugbo ọkan lara awọn ibode naa eyi to wa ni ipinlẹ Ogun amọ ọrọ taa gbọ lẹnu awọn olugbe ibẹ kọja afẹnusọ.,Lara awọn nkan ti wọn maa n gba ọna ẹburu awọn ibode yii ko wọle ni irẹsi ti wọn ti yọrọ, awọn nkan jijẹ ti inu ẹrọ amunututu bii ẹran ati bẹẹ lọ, awọn ọkọ ayọkẹlẹ Tokunbo, oogun ti ko ni iwe aṣẹ, awọn nkan ijagun kekeke atawọn nkan ọgbin ni wọn ko wọ inu Naijiria ti ijọba ṣe gbe ote le gbogbo ẹ.,Nigba ti BBC awọn Olugbe Idiroko atawọn to n ṣiṣẹ nibẹ,ọkan lara wọn, Alhaji Tajudeen ni awọn o kuku ni iṣẹ mii ju ohun ti wọn mọ wọn lọ amọ latigba ti wọn ti ti awọn ẹnu ibode ọhun., “Ipa buruku lo ko kii ṣe rere o, awọn eeyan ku pupọ pupọ, ẹlomii wa nileewosan”.,O ṣalaye pe lara awọn ti wọn fi panpẹ ofin mu ti ẹru rẹ wa ṣi wa ninu mọto, o ni ẹru naa jẹra sibẹ ni ati pe arun rọpa rọsẹ lo pada ṣekupa arakunrin naa.,Ẹlomiran kẹnu bọ ọ̀rọ̀ o ni: “bi wọn ko ba ti le ṣi ileepo to wa ni tosi ibode naa, ki ijọba tabi oloṣelu ma reti ibo kankan lọdọ awọ”."
,28 Ìgbé 2022,"Ajiṣe bi Oyo laa ri- Basorun Yusuf Akinade Ayoola,Lati igba ti erin Iku Baba Yeye, Oba Lamidi Adeyemi keta ti wo , ni awọn eeyan ti n beere ibeere to pọ.,Won n beere lori eto isinku ati ọna isinku Alaafin Oyo,Eyi lo mu ki BBC Yoruba gbera lọ si Oyo lọ ṣe iwadii to yẹ nipa Abobaku, irufẹ eto isinku ti wọn n sin awon alaafin saaju asiko ayelujara ti a wa yii ati ọna ti wọn n gba fi Oba mii jẹ ni Oyo ile ati Oyo Oko pẹlu pataki awọn Oyomesi.,Basorun Yusuf Akinade Ayoola ṣalaye fun BBC Yoruba pe ki gbogbo araye le rii pe ara Alaafin Lamidi Adeyemi keta ni wọn fẹ lọ sin ni wọn ṣe gbe e sita.,O ni ki wọn le mọ pe o gbagbọ naa si ni Oyomesi ṣe jẹ ki awọn elesin Islam wẹ Oba Lamidi ki wọn si kirun si Iku Baba Yeye.,O ni pe ni kete ti awọn Musulumi kirun si alaafin tan naa ni awọn si ti gbe ara Alowolodu wọ aafin lọ lati fi yanju eto to ku.,Olootu Oyomesi, Basorun Yusuf Ayoola ṣalaye ni kikun lori ohun to ṣokunfa Abobaku ni aafin Oyo bẹrẹ lati ọdọ àwọn Alaafin to ti lọ darapọ mọ awọn Alaseku.,Bakan naa ni O tun sọ nipa idile Olokunẹsin to n jẹ Abobaku fun gbogbo Alaafin Oyo lati igba iwase.,O pari rẹ pe, eto Abobaku ti pari ni Oyo, ati pe, ẹni to yẹ ko ba alaafin Lamidi Adeyemi rin lasiko yii ṣi wa laaye ati ni alaafia.,Basorun ilu Oyo sọrọ ni kikun pe gbogbo nkan nipa Oyo lo yatọ.,O ni pe ilu Oyo ile ati Oyo Oko to gbe Oyo duro lonii ni eto, aṣa, iṣeṣe a[ti igbagbọ ninu awọn Alalẹ.,O sọ idi ti wọn ko ṣe sin Oba ni oku oru rara.,Basorun to jẹ ọlọwọ ọtun Alaafin to tun jẹ olori adari Oyo lati igba ti Oba Lamidi Adeyemi ti waja ti sọrọ lori ẹni ti ade kan lati de.,Basorun Ayoola sọ fun BBC Yoruba pe titi di ilẹ to mọ loni yii, Gbogbo Oyo nile, loko ati lẹyin odi koi tii mọ ẹni ti yoo jẹ Alaafin.,O ni eyi ko ṣeyin pe Oyo ti mọ idile to kan nitori pe, Itọsẹ lo ni Oyo,Ati pe wọn ti mọ igbesẹ aṣa ati Ifa ati bi ọrọ ṣe maa ri ṣugbọn kosi kanjukanju ninu yiyan Alaafin tuntun."
,27 Ìgbé 2022,"Egberun marindinlogoji ni mo fi sọ kẹkẹ di ọkada- Quyum Adewole,Quyum Adewole jẹ ọdọmọde ẹni ọdun mẹrindinlogun to n fi iṣẹ jorinjprin dara.,O ni oun bẹrẹ si ni kọ iṣẹ jorinjorin lati ọmọ ọdun mẹwaa.,Nigba ti Baba oun fi sẹnu ẹkọṣẹ.,Kini Quyum tun sọ?,Bakan naa ni Adewole Quyum tun gba awọn ọdọmode bii tirẹ ni imọran.,O ni pe osu marun un ni oun fi sọ kẹkẹ naa di alupupu.,Ati pe, ẹgbẹrun marun un dinlogoji ni oun lo lati fi ra awọn nkan pẹẹpẹẹ to fi ṣiṣẹ nsiyi."
,24 Ìgbé 2022,"Ko seni ti ko ni papaoda laye...,Asiko koowa lo ṣọtọọtọ.,Alaafin, Oba Lamidi Adeyemi re iwale asa lọ darapọ mọ awọn BabaNla rẹ ni ọjọ kẹtalologun, osu kẹrin, ọdun 2022.,Awọn to máa n dá Baba laraya nigba aye rẹ̀, awọn to n ki oriki fun Oba Atanda abẹsẹkubiojo to gunwa lori itẹ̀ àwọn Baba rẹ fun odindin ọdun mejilelaadọta tun ki oriki Oba Adeyemi bi o se dagbere fun aye pe o digbose.,Awọn to n kọrin fun Baba ni afin Oyo yii tun kọrin aro lorisiirisii lati fi yẹ Oba Lamidi Adeyemi keta si lẹyin ti baba papoda tan."
"Arsenal vs man United: Láì tíì pé ọ̀sẹ̀ kan tó kéde akọ́nimọ̀ọ́gbá tuntun, Arsenal j'ojú Man U pẹ̀lú góòlù Mẹ́ta sí ẹyọkan ní Emirate",23 Ìgbé 2022,"Iṣẹgun ti Arsenal ri lori Manchester United yii lo gbe wọn lọ si ipo kẹrin ṣaaju Totteham to ṣi ni ifẹsẹwọnsẹ tiwọn lọsan ọjọ Abamẹta kan naa.,Nuno Tavares lo kọkọ ṣide ojo goolu to rọ fun Arsenal nigba ti ifẹsẹwọnsẹ naa wọ iṣẹju naa wọ iṣẹju kẹta.,Laipẹ rẹ nigba ti ifẹsẹwọnsẹ naa wọ iṣẹju kejilelọgbọn ni Busayọ Saka ba tun fọba lee pẹlu pẹnariti lẹyin ti wọn gbe e ṣubu loju ile Manchester United.,Christiano Ronaldo, to ṣẹṣẹ pada sori papa lẹyin to padanu ọmọ rẹ ọkunrin laipẹ yii, da ẹyọ kan pada ki Bruno Fernades to sọ pẹnariti nu fun Manchester United lẹyin ti Tavares fi ọwọ gbe bọọlu loju ile Arsenal.,goolu ti Christiano Ronaldo gba wọ awn Arsenal yii ni yoo di goolu ọgọrun ti gbajumọ agbabọọlu naa yoo maa gba wọ awọn ni idije Premier league.,Ni ọjọ kini oṣu kọkanla ọdun 2003, tii ṣe ọdun marundinlogun sẹyin ni C. Ronaldo kọkọ gba goolu si awọn ni idije Premier League ninu ifẹsẹwọnsẹ Manchester United pẹlu Portsmouth ni gbede Old Trafford,Granit Xhaka lo pa oju goolu de pẹlu bọọlu to gba sawọn eyi ti ọwọ gooli manchester United, David De Gea ko to.,Ten Hag ni yoo maa ṣakoso ikọ naa ni saa to n bọ.,Esi ifẹsẹwọnsẹ Manchester united pẹlu Arsenal yoo si wa lara awọn ohun ti yoo maa gbe yẹwo lati mọ pe omi n bẹ laamu fun oun lasiko to ba bẹrẹ iṣẹ pẹlu wọn."
,26 Ìgbé 2022,"Iṣe Ajogunba wo ni ẹ ba lọwọ awọn Obi yin?,Ifọkansin ati itẹpamọṣẹ lo gbe mi de aaye ti mo wa yi- Onimọ ẹrọ Afusat Adeniyi,Arabinrin yii ni akọsẹmọṣẹ to n tun gbogbo ohun eelo ati ẹrọ to n lo kọ́ìlì ṣe.,Afusat salaye bi o ṣe kọṣẹ yii lọdọ baba rẹ to jẹ jorinjorin wẹ́dà ati aburo baba rẹ to jẹ́ eni to n tun ohun eelo to n lo kọili ṣe.,Arabinrin Afusat tun parọwa fun awọn Obi ati Alagbatọ lati tubọ kọ ọmọ.,O ni ki wọn je ki wọn kọ iṣẹ ọwọ mọ ti iwe ti wọn n ka.,Bakan naa lo sọrọ nipa irinajo aye rẹ."
,25 Ìgbé 2022,"Iran Yoruba lo ni iwa omoluwabi ati ọpọlọ pipe- Ojogbon Banji Akitoye.,Olori Ilana Omo Oodua to n ja fun ominira iran Yoruba kuro labẹ orilẹ-ede Naijiria gbalejo BBC Yoruba.,Ojogbon Banji Akitoye sọrọ pupọ lori idi mẹrin ti iran Yoruba se gbọdọ kuro labẹ isejoba Naijiria lapapọ.,Ojọgbon Banji Akitoye ni pe abuja kan ko si lorun ọpẹ ju pe ki iran Yoruba da duro lọ.,Baba agba to n sakoso Ilana Omo Oodua menuba bi awọn ọmọ Yoruba se n lu aluyo nilẹ okeere nitori pe ọlọpọlọ pipe to ni iwa omoluwabi ni wọn jẹ.,Baba ni pe o to gẹ, iran Yoruba setan lati da duro laibẹru.,O ki awọn akọni iran Yoruba laya pe ki wọn ma ṣojo nitori pe àlá Oduduwa Nation yoo wa si imuṣẹ.,Bakan naa ni Ọjọgbọn Akitoye pe ki awon eeyan Yoruba fi ọkan bale lori Oloye Sunday Igboho.,O ni pe laipẹ ni Sunday Igboho yoo pada wa sile ni Ibadan ni Naijiria.,O ni pe ki wọn maa reti Igboho Ooṣa laipe laijinna nitori pe ko sewu."
,18 Ìgbé 2022,"Arabinrin Esther Asuquo to jẹ iya to bi Itunu Lawal ṣalaye pe ọtọ ni nkan ti awọn idile baba ọmọ oun sọ lori foonu pe o ṣe Itunu ki oun maa bọ nileewosan amọ ""bi mo ṣe de ibẹ, oku ọmọ mi ati oku ọmọ rẹ to ṣẹ bi, oku eeyan meji ni mo ba lẹyin mọto ti wọn gbe wọn si o"".,Iya Itunu ṣalaye bi igbeyawo Itunu ati ọkọ rẹ ṣe waye ti wọn fẹ ara wọn niṣu lọka ni ọdun 2018 ti Ọlọrun si fun wọn ni ọmọbinrin.,""Gbogbo nkan n lọ ni mẹlẹmẹlọ lai si wahala ko to di ọdun 2019"". Iya yii ni wọn pe oun nigba ti ija bẹrẹ laarin wọn toun si ba wọn pari rẹ niwọnba bi oun ṣe jẹ iya iyawo.,Iyalẹnu lo jẹ fun iya to ni oun ri apa lara ọmọ rẹ nigba to wa ki i ninu oṣu kejila.,""Mo pe ọkọ rẹ lori foonu, mo fi ọrọ ranṣẹ sii, a ni oun n lọ ibiṣẹ ni gbogbo igba"".,Iya Itunu ni gbogbo igba ni ko raye wa ri oun titi ti ọmọ oun fi pe oun pe ọkọ oun ko wale mọ o, o ni ki oun lọ bẹ iya oun koun to le wa sile, o si ni ọmọ oun tun ṣe bẹẹ nilẹ Enugu.,Iya ni ifẹ yii naa ni ọmọ oun fi n kẹwọ titi titi ti ọkọ naa si kọ ti ko lọ ri iya Itunu.,Iroyin ti yoo tẹle e ni ipe to gba lorii foonu pe wọn ni ọmọ oun Itunu bimọ o si daku amọ ọtọ lohun to ba nibẹ tori ati ọmọ rẹ ati ọmọ ti o bi, oku awọn mejeji ni o ba.,Arabinrin Esther sọ fun BBC Yoruba pe bi oun ṣe fẹ bẹrẹ ẹjọ pẹlu ọkọ ọmọ oun ni ilana ofin ni wọn sọ fun oun pe o wa ni ""coma"".,""Nigba ti mo tun maa fi bẹrẹ pada mo gbọ pe awọn ile baba Itunu ti fi Ọlọpaa gbe e amọ bi a ṣe n sọrọ̀ lọwọ yii, wọn ti tu u silẹ"".,Ẹwẹ, BBC Yoruba kan si Ọlọpaa lati mọ oun to ṣẹlẹ gangan."
,21 Ìgbé 2022,"Ọjọ diẹ sẹyin lọsẹ yii ni Alfa Olasupo Akinola naa bọ sita pe oun n kede lati dije du ipo Aarẹ Naijiria lọdun 2023.,Lori ayelujara, aworan rẹ wa kaakiri to gbe aworan ara rẹ ati ipo to n lọ fun dani.,Olasupo kede erongba rẹ niwaju awọn ọmọ ìjọ rẹ n'ilu Ibadan lọjọ Aiku.,Ọrọ to si gba ori ayelujara kan lọjọ naa ni pe Ọlọrun lo sọ fun oun pe ki oun dide lọ gbe apoti idibo lati di aarẹ.,Eyi lo mu ki BBC Yoruba gbera lọ si ilu Ibadan nibi ti Alfa yii fi ṣe ibudo lati jẹ ko tan imọlẹ si ọrọ lerefee ti awọn eeyan n ka lori ayelujara.,Nibẹ la ti rii wipe Ọmọwe gaan ni Alfa yii to si tun ni imọ kikun nipa ẹsin Islam ati pe eyi ko fa a kuro ninu oṣelu gẹgẹ bo ṣe n ṣe takuntakun ninu ẹgbẹ oṣelu rẹ, APC bo ṣe sọ.,""Lati igba ti mo ti pari ile ẹkọ ti mo si darapọ mọ oṣelu, gbogbo awọn adari to ti dide ni mo n tẹle tọkantọkan"".,O ni lati ileewe naa ni Ọlọrun ti ni oun fẹ lo oun lati tun orilẹede yii ṣe.,Iha ti ẹsin Islam kọ si òṣelu pọ gidi gan, imọ ti aye ko lee dari oṣelu, eeyan Ọlọhun naa lo le dari orilẹede yii, ti yoo mu aye bintin bayii"".,Sheikh ni oun mọ pe gbogbo eeyan lo maa n gbadura ni Naijiria torinaa ki gogbo wọn lọ gbadura si orukọ oun wo boya oun ni ki wọn si gbaruku ti oun.,O fi kun un pe bi oun ba di aarẹ, onikaluku ni yoo maa ṣe ẹsin rẹ lọtọọtọ."
Merry Home Hotels: Ìjọba gbé ilẹ ìtura tì pa lẹ́yìn tí àwọn oníbárà rẹ̀ bẹ̀rẹ̀ sí ń pòórá,1 Èbibi 2022,"Bo tilẹ jẹ pe wọn ti gbe oku obinrin kan jade nile itura naa, wọn ṣi n wa awọn eeyan mii to lọ sun nibẹ.,Kọmiṣọna fun eto iroyin ni Abia, Eze Chikamnayo lo fidi ọrọ naa mulẹ fun awọn akọroyin.,O ṣalaye pe o ṣe pataki lati ti ile itura ọhun pa lẹyin ti awọn eeyan to n ba ile itura naa dowopọ berẹ si n poora lojiji.,Kọmiṣọna naa ṣalaye pe aipẹ yii ni obinrin kan lọ sile itura naa, pẹlu ọmọ jojolo lọwọ atawọn okunrin meji mii, gẹgẹ bii ẹrọ ayaworan CCTV ṣe ṣafihan rẹ.,O ni awọn okunrin meji naa fi ile tura ọhun silẹ pẹlu ọmọ jojolo naa, amọ obinrin naa ko ba wọn jade.,Lasiko ti awọn oṣisẹ ile itura naa lọ ja ilẹkun yara ti wọn gba, wọn ba oku obinrin naa nibẹ ti wọn ti ge awọn ẹya ara rẹ kan lọ.,Chikamnayo sọ pe ijọba ipinlẹ Abia ti gbọ irufẹ iṣẹlẹ bẹẹ nile itura ọhun, paapaa lagbegbe ibi ti 'swimming pool' ile itura naa wa.,O ni ko si ijọba ti yoo la oju rẹ silẹ ki awọn kọlọrọsi kan maa wu iwa ọdaran ni ipinlẹ oun.,Kọmiṣọna naa sọ pe awọn to lọwọ ninu iṣẹlẹ iku oloogbe naa ninu ile itura ọhun ni ọwọ awọn ọlọpaa ti tẹ, ile itura naa yoo si wa ni titi pa lọwọ yii.,Gẹgẹ bii ohun to sọ, awọn ko ni gba awọn ọdaran laye lati fi ipinlẹ naa ṣe ibuba.,O kilọ fun awọn to ni ile itura lati bojuto irufẹ ile itura bẹẹ, bi bẹẹ kọ awọn yoo maa gbe ile itura to ba tapa si ofin ti pa.,Ẹwẹ, ileeṣẹ ọlọpaa ipinẹ ọhun ti sọ pe oku obinrin naa ti wa nile igbokupamọsi fun ayẹwo, gbogbo awọn to si lọwọ ninu iku rẹ ko ni lọ lai foju wina ofin."
,30 Ìgbé 2022,"Ooru maa n mu mi nitootọ ti mo ba wa ninu aṣọ alantakun mi- Jonathan,Ariwo ọkunrin alantakun to n fọ ilu Osogbo mọ nipinlẹ Osun ni Iwo oorun guusu Naijiria ni aye n pariwo lori ayelujara bayii.,Eyi lo mu ki , to jẹ ọkan lara awọn akọroyin BBC Yoruba lọ wa a kan ni Osogbo. ẹwo ohun ti wọn ba bọ ninu fọnran fidio yii.,Ogbeni Jonathan Olakunle Olanlokun salaye fun BBC Yoruba pe oṣu kejila, ọdun 2020 ni oun bẹrẹ si ni wọ aṣọ naa.,O salaye pe orilẹ-ede America ni oun ti wa aṣọ naa kan ko too de si Naijiria fun oun.,O ni ìran lati bẹrẹ itaniji lati gbogun ti iwa idọti ni o sun oun de idi fifi aṣọ alantakun gba opopona ati adugbo ati ọja kaakiri Osogbo."
Sleeping with Dog Video: Bá ajá tàbí ẹranko mìíràn ló pọ̀ kò sí fí ẹ̀wọ̀n ọdún mẹ́rìnlá jura,30 Ìgbé 2022," Iroyin yi jẹyọ nigba tawọn fọnran fidio kan bẹr si ni foju han nibi tawọn obinrin kan ti n ni ibalopọ pẹlu aja., BBC ko ribi fidi awọn fidio yi mulẹ ṣugbọn ibi taa gba wọ inu awuyewuye yi ko ṣẹyin fidio mii ti arabinrin kan ti ni ko si ohun to buru boun ba ba aja ni iblaopọ.,Fọnran fidio yi to wa loju opo ayelujara TikTok ṣafihan arabirin naa torukọ apejẹ rẹ ni TikTok n jẹ @she.vanesa.,Fido naa ti ko pe iṣẹju kan la ri bi arabinrin yi ko ṣe bikita to si n sọ pe ''aja ni mo basun mi o pa eeyan'', Ko darukọ ara rẹ, bẹ si ni ko fi ẹri kankan han pe oun ni ibalopọ pẹlu aja ju ọrọ to n sọ ninu fidio naa.,O ni ohun ko ko arun kankan nibi ibalopọ yi ati pe ki awọn eeyan sinmi ẹjọ nitori ''mo n gbadun owo naa'', O darukọ miliọnu kan le ẹgbẹrun lọna irinwo Naira to si n beere boya awọn to n sọrọ ti ri iru owo yi ri.,Awuyewuye lori ọrọ yi pin si ọna to pọ.,Ninu  rẹ la ti ri awọn to n sọ pe eemọ nla ni iru iṣẹlẹ yi jẹ ati pe o tọka si pe isalẹ ọrọ lẹgbin lawujọ taa wa yi.,Lọdọ awọn miran eleyi to jẹ ohun to kan wa ni iriwisi lori nkan ti ofin orileede Naijiria sọ nipa ibalopọ pẹlu ẹranko.,A kan si iwe ofin Naijiria labẹ abala to sọrọ nipa iwa to tako ijẹọmọluabi,(Offences against morality),Gbagada gbagada lo wa labẹ isọri okoolenigba din mẹfa,214,eyi to sọr nipa ẹsọ to lodi si iṣẹdamọniyan.,Ohun ti ofin naa si sọ ni pe: ''ẹnikẹni to ba ni ibalopọ ni itako iṣẹdamọniyan pẹlu ẹranko tabi to gba ọkunrin laaye lati ni ibalopọ pẹlu ọkunrin tabi obinrin mi ni itako iṣẹda rẹ,o ti dẹṣẹ ni yẹn'',Ijiya ti ofin yi la kalẹ gẹgẹ bo ṣe wa labẹ ofin yi si ni ẹwọn ọdun mẹrinla.,Bakan naa ni ofin yi sọ pe ẹnikẹni to ba n gbero lati hu iru iwa yi, ẹwọn ọdun meje ni yoo fi gbara.,Koda iwe ofin ni awọn agbofinro le mu iru eeyan bẹẹ lalae ni iwe ipẹjọ taa mọ si warrant lede oloyinbo.,Titi di igba ta fi n se akojọpọ iroyin yi, a ko ti gburo eyikeyi ẹka agbofinro ijọba ko dasi ọrọ naa.,Ni eyti tii jẹ ootọ, a ko le fidi ibi ti fọnran fidio naa ti wa boya ni Naijiria nibi yi ni tabi ni ilẹ okeere.,Amọ bi nkan ti ṣe ri ati bi ofin ti ṣe laa kalẹ yi, ihuwasi nini ibalopọ pẹlu ẹranko ni Naijiria lodi si ofin Naijiria."
,16 Ìgbé 2022,"Ni bii ọdun melo kan sẹyin nigba ti itakun agbaye ko tii de, ere onijo yii, ti oloyinbo n pe ni “Dance Drama” si lo gbalẹ kan.,Bo se n waye lawọn ile ẹkọ, paapaa lasiko ayẹyẹ opin ọdun, naa lo n waye lawọn ile ijọsin gbogbo, paapaa lati pe ọkan awọn eeyan pada si ọdọ Ọlọrun.,Ọpọ ọdọ si lo maa n kọrin to jade lati ara ere alujo naa kaakiri nigba naa bii ‘That is to say, o ti gan pa, eyi to di asa lasiko naa.,Amọ pupọ eeyan ni ko mọ ọkunrin to ko asa ere onijo naa de saarin wa nilẹ Yoruba, eyi to gbalẹ kan nigba naa.,Oluwa rẹ ni Oluwafemi Ajewole, ti gbogbo eeyan tun mọ si Alfa Sule.,Nigba to n ba BBC Yoruba sọrọ lori bo se bẹrẹ ere onijo naa, Adewole ni lara akẹkọ ọmọ kekere kan ni imisi naa ti wa.,O ni ọmọ naa ni oun maa n kọ ni imọ isiro amọ ti ayọkuro ati aropọ ko tete ye ọmọ naa.,Idi si ree ti oun fi sọ ilana ayọkuro ati aropọ ninu isiro di orin kikọ, orin yii si ni ọmọde naa maa n ranti lati se amulo ilana ayọkuro ati aropọ ti oun ba gbe fun.,“Bi mo se bẹrẹ ere onijo naa ree amọ mo tun pa a ti lati lọkọ ẹkọ imọ ẹrọ ni Poly.,Sugbọn ọrọ kan ti akẹẹgbẹ mi ni kilaasi sọ nigba ta n reti olukọ wa fun wakati mẹta, ni Ọlọrun fi si mi leti lati pada sidi ere onijo naa.,Akẹẹgbẹ mi naa beere pe ‘se gbogbo wa la fi imọ ẹrọ ta n kọ yii jẹun ni?’,Ibeere naa gun mi lẹmi, mo gbadura si, ti Ọlọrun si sọ fun mi pe oun ti fi ọna ti maa gba han mi.,Lati igba naa si ni mo ti pada sidi ere alujo naa, to si di gbajugbaja ati itẹwọgba.”,Alfa Sule, nigba to n salaye ọpọ ipenija to koju rẹ nidi ilana ere onijo to mu pọn naa, o salaye pe oju ri pupọ.,O ni awọn ọmọde ti ọjọ ori wọn ko ju ọdun mẹẹdogun lọ ni oun ko jọ lati sere naa, ti oye isẹ naa ko si tete ye wọn nibẹrẹ.,Bakan naa lo ni oun nikan ni oun maa n sọ gbogbo ọrọ to ba wa ninu ere onijo naa boya ni oun ọkunrin ni tabi ti obinrin.,Amọ iyawo oun lo n fọ oun obinrin bayii nigba ti oun gbe iyawo.,Pabambari ipenija to ni o tun koju oun ni ti awọn Kristiẹni to wa nijọ alasọ funfun ati awọn Musulumi ti wọn ro pe awọn ni oun fi ere onijo gbogun ti."
,15 Ìgbé 2022,"Lara awọn ọna ti BBC Yoruba fi fẹ sami ọjọ naa ni lati mọ ohun ti ọjọ Ẹti rere duro fun.,Gẹgẹ bi Ẹsin Kristiẹni ti laa kalẹ, ọjọ Ẹti rere yii ni wọn kan Jesu Kristi mọ agbelebu.,Ọdọọdun si ni awọn ọmọlẹyin Kristi maa n sami ọjọ naa lọdọọdun lati fidi igbagbọ wọn ninu iku ati ajinde Jesu Kristi mulẹ.,Nigba to n ba BBC Yoruba sọrọ, ojisẹ Ọlọrun kan, tii se asaaju ijọ Celestial jakejado agbaye, to kalẹ si orilẹẹede Benin, Ẹni ọwọ Akande Adeogun sọ nipa pataki ọjọ Ẹti rere.,Ẹniọwọ Adeogun ni bi wọn ko ba kan Jesu Kristi mọ agbelebu ni, ko si jinde ni ọjọ kẹta, asan ni igbagbọ awọn Kristiẹni ko ba jẹ.,O ni iku ati ajinde Jesu yii lo fun ẹsin igbagbọ ni itumọ gidi, to si jẹ ka mọ pataki rẹ ati idamọ rẹ laarin awọn ẹsin yoku.,Ojisẹ Ọlọrun naa wa salaye pe akoko pataki ni ọdun ajinde jẹ, ko si yẹ ki ọmọlẹyin Kristi kankan fi ọwọ yẹpẹrẹ mu ọdun naa.,Adeogun wa yan pe awọn asọtẹlẹ to ti waye saaju nipa iku ati ajinde Jesu Kristi gẹgẹbi Olugbala araye ni idi pataki ti Kristiẹni fi le fi ọwọ sọya pe awọn n lọ sọrun rere."
KNUST student murder: 100 Cedis owó ilẹ̀ Ghana tó jẹ ọ̀rẹ́ rẹ̀ ló mu gbẹ̀mí rẹ̀,30 Ìgbé 2022,"Ileeṣẹ ọlọpaa ni kete ti wọn de ibi ti iṣẹlẹ naa ti waye ni wọn ri pe ọrun oloogbe naa wu, ti ẹjẹ si n jade lati imu rẹ.,Bakan naa ni wọn ri igi nla to ṣeese ki o fi pa oloogbe naa ni bii ogun mita si ibi ti ara oloogbe naa wa.,Gẹgẹ bi ileeṣẹ ọlọpaa ni ilẹ Ghana ṣe ṣọ, oloogbe naa Nana Gyamfi lo ṣabẹwo si afurasi Emmanuel Boateng ni ile rẹ ni agbegbe Esaso-Kwabiafo.,Awọn mejeeji ni wọn jọ kuro ni ile amọ oloogbe naa ko pada si ile mọ.Ẹyin igba naa ni wọn ri oku rẹ ni irọlẹ Ọjọ Ẹti.,Ileeṣẹ ọlọpaa ni afurasi Emmanuel Boateng jẹwọ pe oun loun  tan ọrẹ rẹ lọ si inu igbo ki oun le ṣeku pa.,Ileeṣẹ ọlọpaa ni afurasi naa ni oun pa ọrẹ oun nitori oun ko fẹ san ọgọrun Cedis ti oun jẹ.,Agbẹnusọ Ọlọpaa, Godwin Ahianyo ni ẹnu ẹkọṣẹ aranṣọ ni afurasi naa wa ki iṣẹlẹ ọhun to waye, to si ji ẹrọ ilewọ rẹ, Iphone 11 Pro Max.,Ijọba ni o ṣeeṣe ko jẹ pe kii ṣe nitori owo nikan lo ṣe pa ọrẹ rẹ, ki nkan mi wa lẹyin rẹ.,Bakan naa ni baba oloogbe, Yaw Adugyamfi ni o da oun loju pe nitori foonu ọwọ rẹ ni wọn ṣe pa.,Ologbe naa, Nana Gyamfi lo jẹ akẹkọọ ipele keji ni fasiti Ẹkọ imọ sayẹnsi ati imọ ẹrọ, Kwame Nkrumah University of Science and Technology (KNUST).,Ẹkọ imọ biological science ni Gyamfi ni ohun nkọ ki o to ku iku aitọjọ.,Awọn ara agbegbe Kumasi ni iyalẹnu ati ibanujẹ ni iku akẹkọọ naa jẹ fun wọn ni ilu ọun.,Nibayii, Boateng wa ni panpẹ ọlọpaa lọwọlọwọ, ti o si foju balẹ ẹjọ pẹlu ni Ọjọ Karundinlọgbọn, Oṣu Kẹrin, ọdun 2022."
"Eid-el-fitr: Lẹ́yìn tí wọ́n rí òṣùpá, Sultan kéde ọjọ́ Ajé gẹ̀gẹ́ bíi ọjọ́ ọdún ìtúnu àwẹ̀",30 Ìgbé 2022,"Sultan lo sọ ọrọ naa ninu atẹjade kan, eyii ti Ọjọgbọn Sambo Junaidu, to jẹ alaga igibimọ to n ri si ọrọ ẹsin ni Sokoto buwọlu.,O ni igbimọ naa ko ri oṣupa ṣaaju kaakiri Naijiria, o si kede pe ọjọ Aiku ni yoo jẹ ọgbọn ọjọ oṣu Ramadan, iyẹn 1443AH.,Sultan ni oun ti gba iroyin wọn wọle, o si kede ọjọ Aje, ọjọ keji, oṣu Karun un, ọdun 2022 gẹgẹ bii ọjọ kinni Shawwal 1443AH, tii ṣe ọjọ ọdun itunu awẹ.,Lẹyin naa lo ba gbogbo awọn Musulumi ni Naijiria yọ, to si tun gbadura ibukun Ọlọrun fun wọn.,O tun rọ awọn Musulumi lati tẹsiwaju lati maa gbadura fun alaafia ati itẹsiwaju Naijiria.,Ibẹrẹ ati opin awẹ Ramadan jẹ nkan ti ọpọ amaa foju sọna si., Awẹ tọdun yi ti bẹrẹ ṣugbọn o ṣi ku diẹ ti yoo pari nitori awọn alaṣẹ musulumi ni Naijiria ati Saudi lawọn ko ri oṣu tuntun., Ọsu tuntun yi to jẹ ti oṣu Shawwal ni onka oṣu oju ọrun musulumi lo jẹ atọna pe awẹ Ramadan ti pari., Kaakiri loju opo ayelujara lawọn eeyan ti foju sọna de iroyin pe wọn yoo ri oṣu tuntun yi., Koda igbimọ to gajulọ eleyi to n ṣakoso eto ẹsin Islam ti ni kawọn eeyan bẹrẹ si ni wa oṣu yi ṣaaju asiko yi.,Sultan ilu Sokoto,Alhaji Muhammad Saád Abubakar, to jẹ olori musulumi Naijiria lo fi ikede yi sita gba tẹnu igbimọ to n wa oṣu., Amọ nigba ti yoo fi di irọlẹ mọ aṣalẹ ọjọ Abamẹta ikede jade pe wọn ko ti ri oṣu tuntun yi.,Naijiria nikan kọ ni iroyin bayi ti jade.,Lorileede Saudi awọn igbimọ to n wa oṣu tuntun Ramadan nibẹ naa ti sọ pe toun ti bi oju ọjọ ṣe mọlẹ kedere awọn ko ri oṣu tuntun.,Eleyi waye lẹyin ti wọn ran awọn oniṣẹ lati lo irinṣẹ igbalode fi wa oṣu tuntun yi.,Ni ilana ẹsin Islaamu bi wọn ba ti wa oṣu Ramadan ti wọn ko ri, ohun to kan ni pe ki wọn ka oṣu Ramdan ko pe ọgbọn.,Loni tii ṣe ọgbọnjọ oṣu Kẹrin to ṣe deede ọjọ Kọkandinlọgbọn oṣu Ramadan ni wọn wa oṣu ti wọn ko ri.,Ko si ṣiṣe kan ko si aiṣe bayi ju pe ki awọn musulumi gba awẹ pe ọgbọn ki wọn si tunu ni ọjọ kini oṣu tuntun Shawwal.,Eyi tunmọ si pe ọjọ ọdun itunu awẹ ni Naijiria yoo maa jẹ ọjọ Keji oṣu Karun un ọdun 2022 tii ṣe ọjọ Aje."
Abeokuta car theft: Wòlíì Olubọla ni wọ́n fẹ̀sùn kàn pé ó jí ọkọ̀ ọmọ ijọ̀ lọ ní Abeokuta,30 Ìgbé 2022,"Kayeefi nla patapata ni ọrọ ọkunrin kan lori bi wọn ṣe fẹsun kan an wi pe o ji mọto onimọto gbe salọ, ti ko si tii sẹni to le sọ pato ibi to wa titi di asiko yii.,Okunrin naa ti wọn pe orukọ rẹ ni Olubọla Fakrogha ṣi n jẹ titi di asiko ti a pari akojọpọ iroyin yii,,BBC Yoruba gbọ pe Olubọla ni olori ijọ Sẹlẹ, iyẹn Celestial Church of Christ 'Gbogbo Aiye Parish' to wa niluu Abẹokuta, ti wọn si lo ti pẹ ninu ijọ naa.,Iroyin to tẹ wa lọwọ sọ pe lọjọ Aje, ọsẹ yii ni Olubọla pe ọkunrin kan ti orukọ rẹ n jẹ Ọmọkayọde Adekọya lori foonu wi pe oun riran nla kan to banilẹru si i.,Ati pe oun fẹẹ ṣe awọn eto kan fun un, ti yoo jẹ ko bọ ninu iṣoro to n dojukọ lọwọlọwọ, ti awọn mejeeji si fi ipade si ọjọ kẹji, to jẹ ọjọ Iṣẹgun, Tusidee.,Ijọ Sẹlẹ lawọn mejeeji jọ n lọ, bo tilẹ jẹ ọtọọtọ ni ẹka ijọ wọn, ti wọn si ti mọ ara wọn tipẹtipẹ.,Agbegbe Adatan ni Adekọya ti lọ fi mọto gbe Olubọla lọjọ naa, ti wọn si jọ lọ si odo kan to wa lagbegbe Agbelọba si Akin-Olugbade niluu Abẹokuta, ipinlẹ Ogun.,Nibẹ ni wọn ti lọ wẹ iwẹ iṣẹgun. Bi wọn ṣe debẹ la gbọ pe Olubọla f'ọgbọn gba kọkọrọ mọto ọhun, iyẹn Toyota Corolla ti nọmba idanimọ rẹ jẹ EKY 498 GP lọwọ wi pe ko ma ba a jabọ sodo.,Igba ti wọn ni Adekọya wẹ tan, lo pada lati lọ sibi ti mọto wa, ṣugbọn to jẹ iyalẹnu wi pe mọto ati Wolii naa ti poora. ,Wọn tiẹ ni Adekọya kọkọ ro pe ṣe lo fi mọto naa lọ ran nnkan, ṣugbọn lẹyin wakati meji ti ko ri i, lo to fibinu kuro nibẹ.,BBC Yoruba tun gbọ pe tilẹ ọjọ naa fi ṣu ni wọn fi pe nọmba foonu Adekọya mejeeji to wa ninu mọto naa, ati nọmba Olubọla, ṣugbọn ti ko gbe e. ,Ọjọ keji ni wọn to ṣẹṣẹ lọ fi to ileeṣẹ ọlọpaa ti ẹkun Ibara niluu Abẹokuta leti, ti a si gbọ pe latigba naa ni iwadii ti bẹrẹ.,Wọn ni igba ti Olubọla yoo kọkọ gbe foonu, ṣe lo sọ pe agbegbe Apẹtẹ loun wa niluu Ibadan, ipinlẹ Ọyọ, nibi ti mọto naa bajẹ si.,Ati pe toun ba ti tun un ṣe tan, oun yoo gbe e pada fun ẹni to ni i, ṣugbọn ti wọn ko ti i ri titi di asiko ti a pari akojọpọ iroyin yii., ,Nigba Adekọya n ṣalaye ọrọ naa fun BBC Yoruba, Ọgbẹni Adekọya to ni mọto naa sọ pe oun ko ti i gbadun ara oun latigba tiṣẹlẹ naa ti waye, nitori pe ẹfọri nla lo n jẹ f'oun., O ni: ""O ti pẹ ti a ti jọ mọra, bẹẹ lo si ti pẹ ti a ti jọ sọrọ gbẹyin. ,Mi o mọ ibi to n gbe, ṣọọṣi to n lọ ni mo ti mọ ọn. ,Ṣa deede lo pe mi lọjọ Ajẹ, wi pe oun ri awọn iṣipaya kan si mi, wi pe ka pade lọjọ keji. O ni ki n wa pade oun lati lọ ṣe iṣẹ itusilẹ fun mi.,""Lotitọ ni mo n la awọn iṣoro kan kọja, gẹgẹ bi ọmọ ijọ Sẹlẹ ti emi naa jẹ, igbagbọ wa ni pe ẹnikẹni ni Ọlọrun le ran lati jiṣẹ bayii fun wa.,""Nigba ti a de odo, mo gbe mọto mi sẹgbẹ kan, mo ko awọn foonu mi mejeeji sinu mọto, mo si tilẹkun mọ ọn. ,Bi mo ṣe fẹẹ wọnu odo naa lo sọ pe ki n mu kọkọrọ mọto mi wa, ko ma ba a jabọ s'odo. Mi o ro o lẹẹmeji ki n to mu kọkọrọ naa fun un. Mi o mọ pe o ni iṣẹ buruku to fẹẹ ṣe.,""Bi mo ṣe wẹ tan, ti mo pada sibi ti mo gbe mọto si, ni mi o ba mọto. ,Mo kọkọ ro pe boya o lọ ran nnkan ni, ṣugbọn lẹyin wakati meji ti mi o ri, ni mo kuro nibẹ, ti mo si lọ si ṣọọṣi ti mo ti mọ ọn ri., Igba ti mo debẹ ni wọn sọ fun mi pe o ti le ni ọsẹ meji ti wọn ti tilẹkun ṣọọṣi naa pa. ,Adekola salaye fun akoroyin BBC pe: ""Igba ti a ko ri, la bẹrẹ sii fi fọto rẹ, ati nnkan to ṣe ranṣẹ kaakiri ori ayelujara. ,Igba to ri nnkan ti a ṣe yii, lo ṣẹṣẹ pe wi pe kii ṣe pe ṣe loun ji mọto naa gbe, bi ko ṣe pe oun kan ya a lo lasan ni. ,O si bẹbẹ pe oun maa da a pada lọjọ naa. Mi o ri mọ, ṣe lo pa foonu rẹ. Foonu mi mejeeji lo wa ninu mọto.,Ọjọ Ẹti, ana ni ẹnikan pe wa wi pe ka ṣe suuru pẹlu ẹ nitori pe o maa gbe mọto naa pada wa. ,A ko ri, bẹẹ ni gbogbo foonu rẹ ko lọ. Igba to di irọlẹ ni ẹnikan pe mi wi pe mo ni mẹseeji ti wọn fi ranṣẹ si mi, nigba ti mo debẹ, lo jẹ pe ọkan lara awọn foonu mi, pọọsi ati kọkọrọ ile mi lo fi ranṣẹ.,""Foonu mi to wa lọwọ ẹ ni mo fi n ṣiṣẹ aje, kaadi ATM mi pẹlu ọpọlọpọ iwe ti mo fi n ṣiṣẹ lo wa ninu mọto mi. ,Nnkan ko lọ deede nitori pe gbogbo awọn to le ran mi lọwọ ni ẹrọ ibanisọrọ wọn wa lori foonu to gbe salọ.,""Ijọ Sẹlẹ naa ti dide fun iranlọwọ lori bi wọn ṣe maa ri i. ,Ṣe lo n sọrọ bi ẹni pe oun ya mọto naa ni, ṣugbọn to jẹ pe irọ lo n pa. Lotitọ mo nigbagbọ pe mo maa ri mọto mi gba pada."" ,Agbenusọ f'awọn ọlọpaa ipinlẹ Ogun, Abimbọla Oyeyẹmi nigba to n sọrọ, jẹ ko ye wa pe oun yoo ṣe iwadii rẹ lati mọ nipa ẹ daadaa."
Afurasí Oníṣòwò ǹkan ìjà olóró méje kó sí pańpẹ́ Ọlọ́pàá ní Jos àti Taraba,30 Ìgbé 2022,"Ikọ ọtẹlẹmuyẹ ileesẹ  ọlọpaa ni ilu Jos ni ipinlẹ Plateau ti kede pe awọn ti ri ogbori onisowo nkan ija oloro mẹrin mu tawọn si ri nkan ija oloro gba lọwọ wọn.,Wọn fi ọrọ yi lede ninu atẹjade kan ti wọn fi sita lati ọwọ agbẹnusọ ileesẹ ọlọpaa lapapọ Naijiria,Muyiwa Adejobi.,O sọ pe awọn ibọn AK47 mẹtadinlọgọta ati awọn ọta ibọn ti onka rẹ ko mọ niwọn lawọn ri gba ni Plateau ati awọn ipinlẹ miran.,Muyiwa darukọ awọn afurasi yi gẹgẹ bi "" Hamza Zakari (aka Hamzo) ẹni ogun ọdun, Abubakar Muhammed (aka Fancy)ẹni ọdun mejilelogun, Umar Ibrahim ẹni ọdun marundinlọgbọn ati Muhammed ,Abdulkarim (aka Dan-Asabe) ẹni ọidun mẹtadinlogoji ti gbogbo wọn n gbe ni ilu Jos.'',O tẹsiwaju pe ọwọ tẹ awọn afurasi yi lẹyin ti awọn gbọ nipa iwa aburu ti wọn hu ni Jos ati agbegbe rẹ.,Gẹgẹ bo se sọ,awọn afurasi yi t jẹwọ iwa buruku wọn nipda kikopa ninu tita ati ipese nkan ija oloro fawọn ọdaran to n da omi alaafia Jos ati agbegbe rẹ ru.,Ko mọ bẹẹ, Muyiwa ni awọn nkan ija oloro ti wọn n ta a tun maa fun awọn alaburu mi lanfaani lati dunkoko mọ araalu lawọn apa ibomiran lorileede Naijiria.,''awọn ikọ oluwadii wa n tọ pipin awọn ti wọn jijọ n sisẹ pọ,laipẹ ọwọ yoo tẹ awọn naa'', Bakan naa lo sọ pe awọn ikọ ọtẹlẹmuyẹ ọlọpaa tun ribi mu awọn afurasi mẹta mii ni Taraba to se pe nkan ija oloro tita ni wọn yan laayo.,Ni ijọba ibilẹ Ibi ni ọwọ ti tẹ afurasi mẹta  Bello Sani, Venab Puncat ati Yusuf Nahod.,''Lẹyin ifọrọwanilẹnuwo gbogbo awọn afurasi yi lo jẹwọ pe awọn ra ibọn  AK47 ati ibọn SMG kan ni iye owo to to #900,000. A n gbiyanju lati ri awọn agbodegba wọn mu ki a si ri awọn nkan ija oloro gba lọwọ wọn'',Ipinlẹ Taraba lẹnu ọjọ mẹta yi jẹ ibikan tawọn ọdaran  ti  n sọsẹ ti a si n gbọ iroyin ikọlu lorisirisi nibẹ.,Laipẹ lawọn kan se ikọlu pẹlu ado oloro si ile ọti kan to wa ni ijọba ibilẹ Ardo-Kola.,Ninu ikọlu yi,ọpọ lo ku ti aimọye si farapa.,Yatọ si ikọlu iru eleyi t iki ọ agbesunmọmi ISWAP ti sọ pe awọn lawọn wa nidi rẹa, ikọlu a maa waye laarin  awọn darandaran ati  awọn agbẹ lagbegbe naa.,Ọpọ ẹmi lo ti ba awọn irufẹ ikọlu yi lọ ti awọn araalu si ti kesi ijọba lati mura si ọrọ aalbo ati isọwọ bi awọn nkan ija oloro ti se n wa  lọwọ araalu.,Ewẹ awọn ọlọpaa sọ pe awọn afurasi yi yoo foju ba ile ẹjọ ni kete tawọn ba ti pari iwadii."
Polygamy: Ẹ wo pásítọ̀ tó fẹ́ omidan mẹ́rin lẹ́ẹ̀kàn náà! Ó ní kìí ṣe ẹ̀ṣẹ̀,30 Ìgbé 2022,"Bíbéli mi ló sọ pé kí n fẹ́ ìyàwó omidan márùn ún, kìí ṣe ẹ̀ṣẹ̀- Pásítọ̀,Pasitọ kan lorilẹede Congo ti ṣe ohun ti ẹnikan ko ṣe ri, o fẹ iyawo mẹrin ni ẹẹkan naa, lẹyin to ti ni ẹyọkan si ilẹ tẹlẹ.,Pasitọ Zagabe Chiluza lati orilẹede Congo ni awọn eniyan n sọrọ nipa rẹ lori ayelujara lẹyin to ṣe iyawo alarede fun obinrin mẹrin lẹẹkan naa.,Pasitọ Chiluza lo kọkọ ni iyawo ẹyọkan ki o to wa pa ero rẹ da to si fẹ omidan ti wọn ko i tii ja abale rẹ mẹrin, pẹlu idaniloju pe inu Bibeli ni oun ti ri ero naa.,Pasitọ naa rọ awọn ọmọlẹyin  Kristi lati ṣe bi oun, ki wọn si di alaya pupo nitori awọn omidan ti wọn ko i tii ja abale wọn ni awọn ọkunrin ni ile ijọsin oun ma n fẹ.,Gẹgẹ bi ileeṣẹ iroyin AfriMax English ṣe gbe jade, pasitọ naa fi apẹrẹ han lati inu Bibeli to fihan pe kii ṣe ẹṣẹ fun awọn eniyan lati fẹ ju iyawo kan lọ.,Ni ọjọ igbeyawo rẹ ni pasitọ naa sọ wi pe 'Mo ti ni iyawo kan tẹlẹ amọ ma a fẹ awọn mẹrin yii loni, ti wọn yoo si darapọ mọ iyawo akọkọ to wa ni ile.'',O fikun un pe fifẹ iyawo pupo wa lati inu ẹsẹ Bibeli.,'Jacob ni iyawo pupọ to fi mọ Leah ati Rachel, Bilha ati zilpa... iyawo mẹrin fun ọkunrin kan.'',Zagabe ni ọdun 1986 ni oun fi aye oun fun Jesu ti oun si sọ fun  awọn alejo pe inu oun dun lati ni iyawo marun un.,Iroyin fikun un pe omidan ti ko mọ ọkunrin ri ni awọn omidan mẹrin ti pasitọ fẹ ni ẹẹkan naa."
"Gbenga Adeboye: Òní ló pé ọdún 19 tó kú, kí lẹ rántí nípa rẹ̀?",30 Ìgbé 2021,"Ọ̀gbẹ́ni Adeboye, tó jẹ́ agbóhùnsáfẹ́fẹ́, adẹ́ẹ̀rínpòṣúnú, àti akọrin ṣaaju ikú rẹ̀, jẹ́ ìlúmọ̀ọ́ká lẹ́ka àwọ̀n amúlùdún, tọ́pọ̀lọpọ̀ agbóhùnsáfẹ́fẹ́ sí fi ṣe àwòkọ́ṣe.,Elijah Oluwagbemiga Abefe Adeboye ni orukọ abisọ rẹ, amọ Alhaji, Pastor, Olúwo, Jengbetiele, Itu baba ita, Alaye mi Gbengulo àti àwọn orúkọ míràn tó pani lẹ́rìn lo n jẹ lẹnu isẹ.,Kò sí àníàní, ọ̀pọ̀lọpọ̀ ni kò lé gbàgbé ádẹ́rìnposónu sọ̀rọ̀sọ̀rọ̀ náà nítori àwọn iṣẹ́ to ti gbése kí ó to gbà fún ikú lọgbọ̀n ọjọ oṣù kẹrin, ọdún 2003.,Láti túbọ̀ ṣe ìràntí Gbẹnga Adeboye, A ṣe àkójọ àwọn nǹkan mánigbàgbé mẹ́wàá tó ti ṣe nile aye.,Àwọn nǹkan málègbàgbé nípa Gbenga Adeboye.,Gbenga Adeboye ti gbogbo ènìyàn mọ̀ sí Funwọntan, ni ó wà lára àwọn ẹni àkọ́kọ́ tó sọ àwàda kẹrikẹri dí iẹwọgba gbogbo ènìyàn, kí àwọn ènìyàn mii tó lájú síbẹ̀.,Títí di àsìkò yìí, kò tíì ṣí ẹni tí o le ti ẹsẹ̀ bọ bata Gbenga Adeboye láti àsìkò yii titi di igba tó lọ sinmi láyà Oluwa. ,Lẹ́yin àìsàn tó niṣe pẹ̀lú kídìrín ní Gbega Adeboye gba èkuru jẹ lọ́wọ́ ẹbọra.,Nígbà tí a bí Gbenga Adeboye, Elijah Oluwagbemiga Adeboye ni wọn sọ ọ́, sùgbọ́n nígbà tí yóò fi kú, o níra láti le sọ iye orúkọ tó n jẹ́ lẹnu isẹ.,Ìdí ni pé nínú orín àti àwàdà tí o má n ṣe, ló ti jẹ́ oníruurú orúkọ bii Funwontan, Alhaji Pastor Oluwo, Jengbetiele, Itu baba Ita, Alaye mi Gbengulo àti àwọn orúkọ mííràn.,Gbenga Adeboye jẹ ọkan ninu àwọn to ni ẹbun púpọ, ti o sì ni ìmọ̀ tó pọ̀ nínú iṣẹ̀ tọ yàn láàyò.,Kò sí ìgbà tó bá ń ṣe ohunkóhun ki àwọn ènìyàn má rín ẹ̀rin àrìn tàkìtì, sọ̀rọ̀sọ̀rọ̀ ni, oludari ayẹyẹ lóde àríyá ni pẹlu, bakan naa lo tu maa n kọrin.,Nígbà ayé rẹ̀ àti lásìkò tó kú tan, gbogbo ènìyàn ló n jẹ̀rí si pé Gbenga Adeboye jẹ́ onínu dídùn ọlọ́rẹ ati ẹni ti kò máyé le rara. ,Ọ̀kàn nínú ọ̀mọ̀ Funwọntan lo fi idi ọ̀rọ̀ yìí múlẹ̀ fún BBC lásíkò ìfọ̀rọ̀wérọ̀ pẹ̀lú rẹ̀. ,""O yá bábá mi kí a mú gàrí ju kí ará ìta má ri ounjẹ jẹ lọ."",Ọ̀pọ̀ ló má a n pè Gbenga Adeboye ni olùtọ́nisọ́nà fún àwọn tó ṣẹ̀ṣẹ̀ ń dìde ni Alayé mi Gbengulo, bi ọ̀pọ̀ ṣe má a n pè é.,Ìròyìn fi ye ni pé, Gbenga Adeboye lo jẹ́ kí gbogbo ènìyàn mọ gbájúgbàjà òṣèré Fathia Balogun bii isana ẹlẹẹta nítorí pé ó ṣe àfihàn rẹ̀ nínú ijó orin rẹ̀ kan. ,Àwọn ènìyàn bí Baba Gboin, Ereke ni Sọobu àti àwọn mííràn ló ti ara Adeboye dide pẹlu.,Gbenga Adeboye jẹ́ ẹni ti kìí fi Ọjọ́rú ṣere nígbà ayé rẹ̀, abúrò rẹ̀ kan lo fi ìdí ọ̀rọ̀ yìí múlẹ nínú àwo orin kan tó gbé jáde.,Ninu awo orin naa lo ti sọ ìtàn ayé Gbenga Adeboye kí ó tó di ìlúmọ̀ọ̀ká lásìkò náà, Ọmọ Majẹmu lo pe àkọle orin náà. ,Ọjọ́rú jẹ́ ọjọ́ àrà ọ̀tọ̀ fún Gbenga Adeboye, gẹ́gẹ́ bí ó ṣe sọ, ọgbọ̀n ọjọ́, oṣù kẹsan ọdun 1959 ni wọ́n bíi,Ọjọ́rú ló bẹ̀rẹ̀ ilé ìwé, Ọjọ́rú bákan náà ló rin ìrìnàjò àkọ́kọ́ rẹ̀ lọ sí ilẹ̀ Amẹrika, Ọjọ́rú náà lo ṣe ètò Radio rẹ̀ àkọ́kọ́.,Ọjọ́rú, ọgbọ̀n ọjọ́, Oṣù kẹrin ọdún 2003 lo kú, wọ́n sì sí ni Ọjọ́rú, ọjọ́ kẹrinlà, oṣù karun ọdún 2003.,Wọ́n máá n ri Gbenga Adeboye gẹ́gẹ́ bí ẹni tó ti rí ọ̀run, kí ó tó kú.,idi ni pe o ti kọkọ ku nile iwosan, ti okiki si ti gba aye kan, ko to tun wa ji pada, ko si pẹ lẹyin igba naa, to tun jade laye pada.,Asiko perete to lo laye lẹyin iku rẹ akọkọ naa si lo gbe awo orin kan sita, ninu eyi to ti sọ bi ọrun se ri ati iriri ranpẹ to ni lajule ọrun nigba iku rẹ akọkọ.,Gẹ́gẹ́ bí ó ṣe sọ nínú àwo orin naa, o ni òun kú, òun si rí Ọlọ́rún, sùgbọ́n ó dá òun pada láti lọ pari iṣẹ́ tó ran òun láti gbé ilé ayé ṣe ni.,Bákan náà lo ni Ọlọrun sọ fún oun pé, tí òun bá kú, wọ́n gbọdọ sin òun pẹ̀lú Bíbelì àti ìwé orin. ,Àwo orin rẹ̀ yìí si lo dá onirúrú awuyewuye sílẹ̀ láwujọ lásìkò náà."
Sister Kate: Mò ń wọ ìjáàbù kí àwọn okùnrin má bà ṣìnà ìjọba ọ̀run nítorí bẹ̀bẹ̀rẹ́ ìdí mi,30 Ìgbé 2022,"Obinrin naa sọ pe oun bẹrẹ si n wọ ijaabu nitori awọn aṣọ ti oun maa n wọ tẹlẹ maa n gbe bẹbẹrẹ idi oun sita, o si le dena awọn okunrin lati wọ ijọba ọrun.,Gẹgẹ bii oun to sọ, ọpọ eeyan lo ti maa n sọ fun oun tẹlẹ pe irufẹ awọn aṣọ ti oun maa n wọ ko bojumu gẹgẹ bii ọmọlẹyin Kristi, nitori o maa n gbe ara oun sita, o si le ṣe idena fun okunrin lọdọ Ọlọrun.,Sister Kate ni ijaabu kii ṣe aṣọ awọn Musulumi gẹgẹ bii ọpọ eeyan ṣe gbagbọ, ṣubọn aṣọ awọn Kristẹni ti awọn Musulumi kan n yalo ni nitori o bojumu.,Ninu fidio kan loju opo Youtube rẹ lo ti fi ọrọ naa lede.,Ajihinrere obrinin naa ni ""Lati igba ti mo ti n wọ ijaabu ni ọpọ eeeyan ti maa n pe mi ni Musulumi, amọ mi o kii ṣe Musulumi."",""Lakọkọ, ọmọlẹyin Kristi ni mi, mo si ti di atunbi."",""Iwe mimọ sọ ninu iwe Mathew 5:28 pe Ṣùgbọ́n mo wí fún yín pé, ẹnikẹ́ni tí ó bá wo obìnrin kan ní ìwòkuwò, ti bà ṣe panṣágà nínú ọkàn rẹ̀."" ,Arabinrin naa sọ siwaju si pe ni gbogbo igba ti oun ba n waasu ni awọn okunrin maa wo ibadi oun, eyii ti kii jẹ ki wọn tẹti si ọrọ Ọlọrun ti oun n ba wọn sọ.,O ni lọpọ igba ni awọn okunrin ma n sọ pe ibadi oun n da wọn lọrun.,Sister Kate tẹsiwaju pe ""Koda, Ọlọrun ti ba mi sọrọ loju ala mi pe ki n dẹkun ati maa da awọn okunrin lọrun, idi ree ti mo fi n wọ ijaabu."",Lẹyin naa lo gba awọn obinrin to maa n wọ aṣọ ati ṣokoto to maa n ṣi ara wọn silẹ nimọran lati dẹkun ṣiṣe bẹẹ.,Bo tilẹ jẹ pe ko sọ pe ki awọn obinrin maa wọ ijaabu, o ni o yẹ ki wọn maa wọ awọn aṣọ ti yoo bo aṣiri ara wọn. "
"Abubakar Malami: Mínísítà fétò ìdájọ́, Abubakar Malami náà ti darapọ̀ mọ́ ìdíje láti dupò gómìnà ìpínlẹ̀ Kebbi",29 Ìgbé 2022,"Malami ni oun tẹwọ gba ipe awọn eeyan ipinlẹ̀ naa lati dije fun ipo ọhun.,Abẹ aṣia ẹgbẹ oṣelu APC ni Malami ti fẹ dije.,Ninu ọrọ to sọ nilu Birnin Kebbi lasiko ifọrọwerọ pẹlu awọn alẹnulọrọ lẹgbẹ oṣelu APC nipinlẹ̀ Kebbi, Amofin Malami sọ pe, ""Niwọn igba ti ẹ fẹ ki n dije dupo gomina ipinlẹ yii, mo gba ipe yin nitori pe ohun ti ẹ fẹ niyi."",O niọkan o jọkan awọn eeyan ipinlẹ naa ni wọn ti n kan si oun niwa lẹyin pe ki oun dije fun ipo gomina ipinlẹ̀ Kebbi lọdun 2023.,Ọpọlọpọ igba lawọn iroyin kan ti n ru jade pe  minisita feto idajọ ni Naijiria naa n gbero lati di aarẹ tabi igbakeji pẹlu ipo gomina.,Jijade rẹ lati fifẹ han fun ipo gomina ti fopin si awọn iroyin wọnyii."
2023 Election: Femi Falana ní òfin kò faàyè gba kí Goodluck Jonathan dupò Ààrẹ,29 Ìgbé 2022,"Falana nínú àtẹ̀jáde kan tó fi léde ní ọjọ́bọ̀, ọjọ́ Kejìdínlọ́gbọ̀n, ọdún 2022 ní lábẹ́ òfin Jonathan kò le dupò Ààrẹ mọ́ lábẹ́ òfin.,Ó ní wí pé abala kẹtàdínlógójé ìwé òfin orílẹ̀ èdè Nàìjíríà ti là á kalẹ̀ wí pé ẹnikẹ́ni tí wọ́n bá ti búra wọlé fún gẹ́gẹ́ bí Ààrẹ láti parí sáà Ààrẹ ẹlòmíràn, kò le ṣe ju sáà kan lọ.,Ohun tí ó ṣokùnfà ọ̀rọ̀ yìí ni bí awuyewuye ṣe ń lọ lórí pé Ààrẹ àná Goodluck Jonathan yóò darapọ̀ mọ́ ẹgbẹ́ òṣèlú All Progressives Congress (APC) láti dúpò Ààrẹ.,Ó ní ẹgbẹ́ òṣèlú tó bá mú Jonathan gẹ́gẹ́ bí olùdíje ni ó ṣeéṣe kí wọ́n kojú ìjákulẹ̀ nílé ẹjọ́.,Bákan náà ni igbákejì alága ẹgbẹ́ ìdàgbàsókè àwọn ẹ̀yà Igbo, Dókítà Law Mefor ní àwọn yóò gbé Jonathan lọ sí ilé ẹjọ́ tí ó bá fi lè kéde wí pé òun fẹ́ dupò Ààrẹ.,Mefor ní bí ó tilẹ̀ jẹ́ pé òun gbàgbọ́ wí pé ẹkùn gúúsù ìlà oòrùn orílẹ̀ èdè yìí ló yẹ kí Ààrẹ ti wá lọ́dún 2023, ó ní ìwé òfin orílẹ̀ èdè yìí kò fàyè gba kí Jonathan gbégbá ìbò mọ́.,Ẹ ó rántí pé ní ọ̀sẹ̀ tó kọjá ni Jonathan ní òun ń kàn sí àwọn ènìyàn òun lọ́wọ́ láti mọ̀ bóyá òun yóò gbégbá ìbò lọ́dún 2023.,Bákan náà ni àwọn àhèsọ ọ̀rọ̀ kan ti ń lọ wí pé Jonathan ti ń fún ẹgbẹ́ òṣèlú APC gbèdéke wí pé tí òun yóò bá darapọ̀ mọ́ ẹgbẹ́ òṣèlú náà, wọ́n gbọ́dọ̀ fi òun ṣe olùdíje ipò Ààrẹ."
1999 Constitution case: Adájọ́ sún ìgbẹ́jọ́ ẹjọ́ INEC àti Ilana Oodua ni Ado Ekiti lórí ìwé òfin Nàìjíríà 1999 síwájú,28 Ìgbé 2022,"Saaju ni Ilana ọmọ Oodua to n ja fun ominira iran Yoruba kuro ni Naijiria ti gbe ajọ eleto idibo Ńaijiria, INEC lọ sile ẹjọ.,Igbejo naa waye lori koko pe ki eto idibo ma se waye ni ipinlẹ Ekiti laisi atunse si iwe ofin Naijiria ti ọdun 199 ti a n lo lọwọ ti wọn ni o kun fun kò tọ́.,Lẹyin atotonu iko mejeeji ni Adajọ sọrọsoke.,Adajọ Agba Babs Kuewunmi ti ile ẹjọ giga ti ijọba apapọ to wa ni ilu Ado Ekiti ti sun ẹjọ naa siwaju,Ejo naa ti ẹgbẹ Ọmọ Ilana Oodua gbe lo ile-ejo siwaju di ọjọ kọkanla oṣu karun-un, lori pe ko ní sí ibo gomina ni ipinle Ekiti, Osun ati lọdun 2023, Lai sí iwe ofin tuntun àti atunto orilẹ-ede Naijiria.,Awọn Ẹgbẹ ilana ọmọ Oodua ni wọn gbé agbefoba agba ati àjọ INEC lo sí ilè ejo lori eto idibo to n bo l'ekiti.,Awọn oludahun ninu ẹjọ naa, agbẹjọro agba fun agbefoba agba ati ajọ eleto idibo orilẹ-ede ni kò sí ni kootu fún ẹjo naa.,Agbẹjọro fún àwọn olugbejo ilana ọmọ Oodua, agbẹjọro Tolu Babayemi sọ pé àwọn mu iwe ipejo lọ fún àjọ INEC ati Agbefoba àgbà (Anthony General). ,Sugbon awon o mo idi ti won ko sí ilè ẹjọ loni, ti ọ sí tun sọ pe awọn yo tun lọ fún wọn ní ìwé miran lati fi ran won leti.,Adajọ Agba Babs Kuewunmi ti ile ẹjọ giga ti ijọba apapọ to wa ni ilu Ado Ekiti ti sun ẹjọ náà siwaju sí ọjọ kọkanla oṣu karun-un.,Ẹgbẹ Ilana Omo Oodua, ni pe ko ní sí ibo lọdun 2023, Lai sí iwe ofin tuntun àti atunto orilẹ-ede Naijiria ti wọn sì ti gbé àjọ INEC lo sí ilè ejo.,Àwọn aṣáájú ẹgbẹ Ilana Omo Oodua ti gbe INEC wa sí ile ejo ìjọba àpapọ̀ ti o wá ni ilu Ado-Ekiti lati da wọn lowo duro lati ma se ètò idibo gomina ni ipinle Ekiti ati Osun.,Ẹgbẹ Ilana Ọmọ Oodua ni eto idibo lati beere lọwọ awọn ọmọ Naijiria Iori bo ya won sì fẹ tẹsiwaju gẹgẹ bí orilẹ-ede kan gbọdọ wáyé ṣáájú ibo ọdún 2023.,Opolopo igba ni ẹgbẹ ọmọ Ilana Oodua pé iwe òfin ọdun 1999 ni jìbìtì, pé láìsí ìwé òfin tuntun, Yorùbá ń lọ.,Ẹgbẹ naa ni ohun ko ni fi iwa-ipa da awọn Olùdìbò duro, sugbon oun yoo lo agbara ti ofin ati awọn kootu, ni ibamu pẹlu ipinnu ati eto imulo ti a mọ daradara.,Gbogbo bi o ba se lo ni ile ẹjọ apapo ni Ado-Ekiti ni ikanni BBC news Yoruba o ma mu wa sí etí igbó ati ojú iworan yin."
Yul Edochie new wife: Iyabo Ojo sọ pe kò sí òṣèrékùnrin tí kìí yan àlè,30 Ìgbé 2022,"Iyabo to jẹ olukopa ninu eto ori ayelujara kan ti agbohunsafẹfẹ, Ifedayo Olarinde Daddy Freez ṣe lọjọbọ sọ pe ko si oṣerekunrin ti kii yan ale.,Ijiroro wọn ọhun waye lori awuyewuye to tẹle ikede gbajumọ osẹrekunrin, Yul Edochie, to kede lọjọ Isẹgun pe oun ti fẹ obinrin miran to bimọ fun oun gẹgẹ bi iyawo keji.,Ikede ti Yul ṣe yii ti n fa awuyewuye lati ọjọ naa laarin awọn gbajumọ ati gbogbo ọmọ Naijiria.,Iyabo Ojo sọ pe oun ko ri oṣerekunrin kankan ri to jẹ olotitọ si iyawo rẹ.,""Ko si oṣerekunrin kankan to jẹ olotitọ si iyawo rẹ. Ẹka iṣẹ ti mo wa ni, o mo mọ daju pe awọn iyawo wọn kan n rọju ni."",""Kii ṣe nkan ti oju ko riri tabi to jẹ ajoji, pe ibalopọ lode igbeyawo wọpọ laarin awọn oṣerekunrin, botilẹ jẹ pe ọpọ n ṣe bi ẹni pe kii ṣẹlẹ."",Arabinrin Ojo ni o ṣoro fun ọkunrin to ba jẹ elere tiata lati jẹ olotitọ si iyawo wọn, nitori bi awọn obinrin ṣe ma n ṣù bo wọn.,""Obinrin to ba fẹ oṣerekunrin ni ọkọ, gbọdọ ni amumọra, nitori pe o ṣoro fun wọn lati jẹ olotitọ."",Awọn nkan to mu ki ariwo pọ lori iyawo keji ti Yul fẹ ko ṣẹ,Iyalẹnu ni ikede ti Yul Edochie ṣe pe oun ti ṣanwo ori iyawo keji.,Eyi ko ṣẹyin bo sẹ jẹ gbajugbaja oṣere, ti baba rẹ naa Pete Edochie ati iyarẹ, Rita Edochie ṣe jẹ agba oṣere.,Ọpọ igba lo si ti gboriyin fun iyawo rẹ akọkọ, Mary, pe o duro di oun nigba ti oun ko ti laluyọ. ,Bakan naa ni igbeyawo wọn ti pe ọdun mẹtadinlogun, pẹlu ọmọ mẹrin.,Idi re e ti ọpọ fi gbagbọ pe iwa ọdalẹ ni yul wu plu bo ṣe fun akẹẹgbẹ rẹ obinrin, Judy Austin loyun, to si tun sanwo ori rẹ lẹyin to bimọ.,Yatọ si eyi, Ọgbẹni Yul ni erongba lati dupo aarẹ Naijiria lọdun 2023, ti ọpọ si ri iwa rẹ asiko yii gẹgẹ bi eyi ti ko yẹ fun ẹni to fẹ di aarẹ."
PDP Screening 2022: Ẹgbẹ́ òṣèlú PDP bẹ̀rẹ̀ àyẹ̀wò olùdíje mẹ́tàdínlógún tó fẹ́ díje dùpo aáré lábẹ́ àsíá ẹgbẹ́ PDP,29 Ìgbé 2022,"Egbé òṣelu Peoples Democratic Party (PDP) ti bẹrẹ eto ayewo awọn Oludije sipo aarẹ.,Nibi ayẹwo yii ni wọn yoo ti fun awọn to kunju osuwọn ni maaki o pegede lati dije dupo aarẹ lorukọ ẹgbẹ oselu Peoples Democratic Party (PDP).,Lẹyin ti ayẹwo yii bẹrẹ ni igbimọ tẹẹkoto ẹlẹni mẹsan an naa kede pe awọn ti yọwọ oludije meji kuro lawo oludije.,Oloye David Mark to jẹ olori igbimọ tẹẹkoto naa lo sọ eyi di mimọ fun awọn akọroyin.,Sugbon David Mark kọ lati darukọ awọn mejeeji ti wọn ti yọ orukọ wọn kuro lara oludije naa.,Egbẹ́ oṣelu Peoples Democratic Party (PDP) ti bẹrẹ ayẹwo gbogbo awọn to fẹ jade dije dupo labẹ asia ẹgbẹ naa.,Oni ọjọ kọkandinlọgbọn, oṣu kẹrin, ọdun 2022 yii ni eto naa bẹrẹ fun awọn to fẹ dije dupo aarẹ.,Alaga igbimọ tẹẹkoto naa ni aarẹ awọn Asofin agba nigba kan ri, Oloye David Mark.,Igbimọ tẹẹkoto yii jẹ ti ẹlẹnu mẹsan an.,Awọn ti igbimọ naa fẹ ṣe ayẹwo fun ni: Igbakeji Aarẹ Atiku Abubakar, Aare ile igbimo asofin tele Bukala Saraki, Peter Obi ati Aminu Tambuwal.,Awọn mii ni akowe ijoba apapo tẹlẹ Pius Anyim; gomina Bauchi Bala Mohammed; Gomina Rivers Nyesom Wike, ati ti Akwa Ibom  Udom Emmanuel.,Awon mii tun ni Mazi Sam Ohuabunwa; ati Mohammed Hayatu-Deen; pelu onisegun oyinbo lati ile America Nwachukwu Anakwenze, ati Alase ileese Ovation Dele Momodu.,Awọn to ku ni gomina ekiti tẹlẹ. Ayo Fayosi; Cosmos Ndukwe, Charles Ugwu, Chikwendu Kalu ati Tariele Oliver."
Synagogue Fire Incident: Ilé ìjọsìn Synagogue ní àwọn ti pa iná náà,29 Ìgbé 2022,"Gẹ́gẹ́ bí àtẹ̀jáde kan tí ilé ìjọsìn náà fi léde lórí ẹ̀rọ ayélujára Facebook, ilé ìjọsìn náà kìí ṣe ibi ibojì òkú olùdásílẹ̀ ilé ìjọsìn náà, Wòlíì Temitope Balogun ni iná mú gẹ́gẹ́ bí àwọn ìwé ìròyìn ṣe ń gbe kiri.,Wọ́n ní yàrá ibi tí àwọn ń kó ẹrù gbogbo pamọ́ sí ni ìjàmbá iná náà ti wáyé lòdì sí ìròyìn ẹlẹ́jẹ̀ tí àwọn ènìyàn ń gbé kiri.,Bákan náà ni wọ́n rọ àwọn ọmọ ìjọ náà láti má bẹ̀rù tàbí fòyà lórí ìṣẹ̀lẹ̀ náà àti pé kò sí ènìyàn kankan tó farapa tàbí bá ìṣẹ̀lẹ̀ náà lọ.,Wọ́n sọ síwájú wí pé bí ó tilẹ̀ jẹ́ pé àwọn kò ì tíì mọ ohun tó fa ìjàmbá iná náà, àwọn ti ń ṣe ohun gbogbo tó yẹ láti fìdí ohun tó ṣokùnfà ìjàmbá iná ọ̀hún múlẹ̀.,Wọ́n fi kun pé àwọn ti rí iná náà pátápátá nítorí bí ìjàmbá iná náà ṣe wáyé ni ẹ̀ka tó ń mójútó ìṣẹ̀lẹ̀ pàjáwìrì ní ilé ìjọsìn ọ̀hún ti jí gìrì sí ojúṣe wọn.,Ní òwúrọ̀ ọjọ́rú ni ìròyìn gba orí ayélujára kan wí pé ìjàmbá iná ń wáyé ní ilé ìjọsìn Synagogue tó wà ní agbègbè Agodo ní Ikotun, ìpínlẹ̀ Eko.,Gẹ́gẹ́ bí ìròyìn ṣe sọ nǹkan bí ago mẹ́fà àbọ̀ ìrọ̀lẹ́ ní ìṣẹ̀lẹ̀ náà bẹ̀rẹ̀.,Gẹ́gẹ́ bí ohun tí ó ṣe ojú mi kòró kan sọ fún àwọn akọ̀ròyìn, ó ní àwọn kò le sọ bóyá ènìyàn farapa tàbí bá ìṣẹ̀lẹ̀ náà lọ. ,Nínú ọ̀rọ̀ rẹ̀, ọ̀gá àgbà ajọ tó ń mójútó ìṣẹ̀lẹ̀ pàjáwìrì, Ibrahim Farinloye fìdí ìṣẹ̀lẹ̀ náà múlẹ̀ àti wí pé àwọn ti pa iná náà.,Bákan náà ni òlórí ẹ̀ka àjọ tó ń mójútó ìṣẹ̀lẹ̀ ìjàmbá iná àti ìdóòlà ìpínlẹ̀ Eko, Margaret Adeseye ní ìjàmbá iná ọ̀hún ṣe àkóbá fún òrùlé ibi tí wọ́n sì olùdásílẹ̀ ilé ìjọsìn náà."
"Alaafin Oyo: Wo ohun tí o kò mọ̀ nípa Morenikeji Lasisi, olórí ẹrú tó ti bá Aláàfin mẹ́ta ṣiṣẹ́",29 Ìgbé 2022,"Morenikeji Lasisi olori gbogbo eru ni afin oba  Oyo ti sin Oba meta.  ,O ti ń sìn gẹ́gẹ́ bí ẹrú láti ọdún 1945 títí di àkókò yìí,Lasisi ti sìn fún ọdún mẹ́tàdínlọ́gọ́rin.,Ohun ti BBC ri kojọ nipa Lasisi ni pe baba agba yii ti lè  ni  ẹni ọgọ́fà ọdún bo tilè jẹ  wí pé  a ko tii le fidi ọjọ ori rẹ ni pato mulẹ lasiko ti a n kọ iroyin yii.,Sugbon Lasisi ni wọn n pe ni Baba Kekere laafin Oyo.,Baba Kekere Aafin Oyo ni ọpọ maa n pe Lasisi Morenikeji.,O ti ba ,ṣiṣẹ laarin ọdun 1945 si ọdun 1956,Bakan naa ni Lasisi ba , ṣiṣẹ laarin ọdun 1956 si ọdun 1968 sise.,Leyin naa lo tun jẹ olori gbogbo ẹru ni aafin ni asiko , laarin ọdun 1970 si ọdun 2022.,Lasisi Baba Kekere ni ọpọ ni aafin Oyo sapejuwe gẹgẹ bi oniwa tutu eeyan,Opọ sọ pe onirẹle ti awọn olugbe aafin maa n finu tan ni Lasisi jẹ.,Ati pe nitori pe kii ṣe ẹni to tobi tabi sanra, ọpọ kii tete mọ nipa rẹ ni eyi to mu orukọ inagijẹ Baba Kekere fun un.,Wọn ni Baba kekere kii binu nitori pe o gab pe, agba ti ko binu ni ọmọ rẹ n pọ.,Wọn ni pe ko si ẹni to le sọ ọjọ ori Lasisi ni pato ṣugbọn ọpọlọ rẹ kun fun imó itan aafin ati awọn ori ade gbogbo ni Oyo.,Iwadii BBC fihan pe Lasisi ti le ni ọgọrun un ọdun."
Alaafin burial: Mọ̀ síi nípa ìgbésẹ̀ tó ń wáyé ní aàfin lẹ́yìn ìpapòdà Oba Lamidi Adeyemi,27 Ìgbé 2022,"Lati ọjọ Abameta, Ojọ kẹtalelogun, oṣu kẹrin, ọdun 2022 nti Oba Lamidi Adeyemi ti waja ni aaya ti bẹ silẹ to bẹ si are ni ilu Oyo.,Lati igba naa si ni eto orisiirisii ti bẹrẹ titi ara Iku Baba Yeye fi wọ kaa ilẹ lọ ni Baraa lẹyin ti wọn kirun si Oba Atanda Olayiwola lara tan ni aafin Oyo,.,Oni ọjọ́ kọkandinlọgbọn, oṣu kẹrin, ọdun 2022 ni o pe ọjọ keje ti Oba Lamidi Adeyemi re iwalẹ aṣa.,Awọn Oniṣẹsẹ ṣeto Orò Ije fun Alowolodu to lọ darapọ mọ awọn baba nla rẹ.,Láti  oju ite ni awon egbe awo ati awon omo ode ti rin pada sii ààfin Kabiyese,Wo awọn iṣẹlẹ Manigbagbe to waye nibẹ ninu fọnran fidio yii:,Ọ́jọgbọn Ogundiran sọ pe ''Pipadanu iru aaye aṣa bayi a ko le sọ iru ipa ti yoo ni nitori bo ba fi le parun, adanu nla leleyi yoo jẹ ti ko si ṣe maa ba ni feti gbọ rara ati rara'',Ẹwẹ,a gbọ pe Ogundiran ti ṣaaju kan si Alaafin Lamidi Adeyemi ko da si ọrọ atunṣe oori awọn Oriade yi nigba to ṣi wa laye.,A ko ribi fidi ọrọ naa mulẹ ṣugbọn ko jọ pe Alaafin to jẹ olugbelarugẹ aṣa ati iṣẹṣe Yoruba  ṣe nkankan lori atunṣe Bara.,Boya bayi ti Alaafin naa ti wọ kaa ilẹ sun nibẹ,awọn to n bọ́ lẹyin le wa ṣe atunṣe ati igbelarugẹ aaye yi ko ba le jọju bo ti ṣe tọ ati bo ṣe yẹ.,Bi awọn kan ṣe n b eere nipa Ohun tí yóò ṣẹlẹ̀ lẹ́yìn ikú Alaafin Oba Lamidi Adeyemi rè é,Naa ni awọn mii n beere sii nipa Ohun tí yóò ṣẹlẹ̀ sí àwọn Olori Alaafin rè é léyìn tó wàjà,Ọba Lamidi Adeyemi lo papoda lẹni ọdun mẹtalelọgọrin ni Ọjọ Kejilelogun, Oṣu Kẹrin, ọdun 2022 ni awọn mii tun n beere nipa bi eto isinku rẹ sẹ lọ.,Gbogbo ohun ti ẹ fẹ mọ nipa Oba Alowolodu, Iku Baba Yeye Atanda Olayiwola Adeyemi keta ni BBC Yoruba n mu wa fun un yin nitori pe a mọ pataki aṣa ati iṣe iran Oodua.,'Ètò ayẹ́yẹ́ ìsìnkú Oba Lamidi Adeyemi kòí tíì wáyé, àfọ̀mọ́ Aàfin ń lọ lọ́wọ́',Onimọ nipa iṣẹṣe naa ni ilẹ Yoruba kii ṣe ilẹ Arabu, tabi ẹlẹsin Juu to fi mọ Kristẹni nitori naa o di dandan ki wọn sin Alaafin ni ọna ti ilẹ Yoruba bi o tilẹ jẹ pe wọn ti sin ni ọna Islam.,Ọjọ Kẹsan ati Ikẹtadinlogun ni awọn ọjọ pataki ti wọn yoo ṣe awọn ohun ti wọn fẹ ṣe ni ọna iṣẹṣe.,Ọba kọọkan lo ni ibi ti wọn yoo sin si ti wọn n pe ni Baare, idile kọọkan lo si ni iboji ti wọn maa n sin won si wa.,Bashọrun ni yoo saaju titun afin to leyin ipapoda Alaafin.,Oloye Ifayemi Elebuibon ni ṣiṣe afọmọ afin ti Alaafin ilu Oyo ni yoo pari gbogbo eto isinku ọba,Eleyii ni yoo ṣi ọna silẹ fun ọba tuntun miran lati jẹ.,O ni Bashorun yoo ṣe ipade pẹlu ile ọba to kan, ti wọn yoo si bere lọwọ ifa bi wọn yoo ṣe yan ọba miran.,Lẹyin ti wọn ba yan ọba naa tan, ni iṣẹṣe yoo ṣẹṣẹ bẹrẹ fun ọba tuntun naa.,Ọba tuntun le e fẹ awọn iyawo Alaafin to ba wu u.,Ọba Lamidi Adeyemi Kẹta fi awọn iyawo to rẹwa lorisirisi silẹ ni aafin ko to wọ kaa ilẹ sun, awọn ti wọn n pe ni olori.,Awọn olori Alaafin pọ ti ko si ẹni to si le e sọ iye pato ti wọn jẹ ni gbangban.,Lara awọn iyawo ọba to waja naa ni Olori Abibat, Olori Memunat, Olori Damilola Olori Anuoluwapo, Olori Mojisola, Olori Ola Badirat, Olori Folashade, Olori Omobolanle, Olori Rukayat Abbey Adeyemi, Olori Rahmat Adedayo, Olori Mujidat, Olori Ajoke, Olori Omowunmi ati Olori Moji Queen Damilola.,Amọ alukoro fun ile ọba ni awọn iyawo Alaafin n ṣe idaro iku ọba lọwọ, ti wọn yoo si ṣe gbogbo eto to yẹ lati ṣe eto to ye fun ọba to waja.,Lẹyin eyi ni awọn iyawo ọba le kuro ni afin lati tẹsiwaju ni ọna wọn.,Amọ awọn to ba gba lati duro si afin ni ẹtọ lati duro si ibẹ, ti ọba tuntun yoo si ma a tọju wọn.,Ọpọlọpọ awuyewuye lo jẹyọ lẹyin iku Alaafin paapaa lori ẹrọ ayelujara.,Lara ohun ti awọn eniyan sọrọ nipa rẹ ni ọrọ abobaku, ti awọn Yoruba ma n ṣe ni igba aye atijọ ti eniyan kan yoo tẹle ọba de saare, ni igbagbọ pe yoo ma a ṣe  ẹru ọba ni ọrun alakeji.,Amọ Baba Elebuibon ni ko si ohun to jọ mọ  ati pe ọdun 1935 ni awọn oyinbo ti fofin de asa naa nitori ko mu ọpọlọ dani.,Amọ o ni isinku ọba yoo mu ẹjẹ dani, amọ kii ṣe ti ọmọ eniyan."
news_title,news_date,news_content
2023 Presidency: Èsì Ààrẹ Buhari lórí ẹni tó jẹ́ ààyò rẹ̀ tí aráàlú ń bèrè nìyí,3 Èbibi 2022,"Buhari ní òun kò ní ẹnìkan lọ́kàn tí òun fẹ́ kó di Ààrẹ lẹ́yìn òun àyàfi ẹni tí àwọn ọmọ Nàìjíríà bá dìbò fún.,Ó ní ẹni tí àwọn ọmọ Nàìjíríà bá ti yàn níbi ètò ìdìbò gbogbogbò ọdún tó ń bọ̀ gẹ́gẹ́ bí ẹni tí yóò darí wọn fún ọdún mẹ́rin ni òun yóò fa ìṣàkóso orílẹ̀èdè yìí lé lọ́wọ́.,Ní ọjọ́ Ajé, ọjọ́ kejì, oṣù karùn-ún, ọdún 2022 ni Ààrẹ Muhammadu Buhari sọ̀rọ̀ yìí nígbà tó ń dáhùn ìbéèrè lọ́wọ́ àwọn akọ̀ròyìn lẹ́yìn tó kírun yídì tán.,Ní Bárékè Mambilla tó wà ní ìlú Abuja ni Ààrẹ Muhammadu Buhari ti kírun yídì ọdún ìtúnu àwẹ̀. ,Ààrẹ Buhari rọ àwọn ẹ̀ṣọ́ ààbò láti jí gìrì sí iṣẹ́ wọn.,Bákan náà ni Ààrẹ Muhammadu Buhari tún rọ àwọn ẹ̀ṣọ́ ààbò orílẹ̀ èdè yìí láti túnbọ̀ jí gìrì sí ojúṣe wọn, kí wọ́n ri dájú pé ààbò tó péye wà fún tolórí tẹlẹ́mù Nàìjíríà.,Ó rọ̀ wọ́n láti sa gbogbo ipá wọ́n láti ri pé wọ́n gbógunti ìpèníjà ètò ààbò tí orílẹ̀ èdè Nàìjíríà ń kojú lọ́wọ́.,Ó fi kun pé ó pọn dandan kí àyíká wà nínú ààbò tó péye pàápàá lásìkò òjò yìí kì àwọn àgbẹ̀ le padà sóko kí oúnjẹ le pọ̀ yanturu ní Nàìjíríà.,Ààrẹ Buhari sọ síwájú pé gbogbo àwọn olórí ẹ̀ṣọ́ ààbò tó fi mọ́ ti orí ilẹ̀, ojú omi àti ti òfurufú ló mọ ìpèníjà tí Nàìjíríà ń dojú kọ, tó sì ní iṣẹ́ wọn ni láti wá àwọn agbéṣùmọ̀mí náà rí, kí wọ́n sì pá wọ́n tán.,Ṣaájú nínú ọ̀rọ̀ ìkíni kú ọdún tí Ààrẹ Buhari fi léde lọ́jọ́ Àìkú, ọjọ́ kìíní, oṣù karùn-ún ni ó ti tẹmpẹlẹmọ wí pé ìṣèjọba òun ní ìfarajìn sí fífi òpin sí àìsí ètò ààbò tó ń bá Nàìjíríà fínra.,Ó ní bí ó tilẹ̀ jẹ́ pé ìjà náà lè díẹ̀, tó sì ti ń lọ fún ọjọ́ pípẹ́, òun ní ìgbàgbọ́ wí pé dídùn ni ọsàn yóò so nígbẹ̀yìn."
Eid Mubarak: Àràmọ̀ǹdà àwòràn ìkíni ọdún Eid il Fitr òṣèré tíátà Yorùbá àti gbajúmọ̀ míràn rèé,2 Èbibi 2022,Jakejado Naijriia lawọn musulumi ti n ṣe ajọdun Eid il Fitr. Ko yọ awọn elere tiata ati gbajumọ mii silẹ.
Sunday igboho: Wole Soyinka sàbẹ̀wò si Igboho Òòsà ní Cotonou,2 Èbibi 2022,"Ninu akọjade ti Igboho fi si oju opo Instagram rẹ lo ti ṣalaye bi inu ohun ṣe dun lati gbalejo Soyinka.,'Inu mi dun, ayọ mi si kun lati gbalejọ eniyan nla to jẹ baba fun mi lati ṣabẹwo si mi.'',''Mo gbadura pe agba wọn a dalẹ pẹlu ẹmi gigun.'',Lara awọn eniyan to fesi si ọrọ naa lori ẹrọ ayelujara ki Soyinka fun igbesẹ akin naa to gbe.,Iroyin sọ pe niṣe ni awọn eniyan bo Ọjọgbọn Wole Soyinka witiwiti ni ibode Seme ni Ọjọ Isinmi lasiko to fẹ wọ orilẹede Benin Republic.,Sunday Igboho ṣẹṣẹ jajabọ ni atimọle lẹyin ti ijọba Naijiria fi ẹsun iditẹgbajọba kan an.,Laipẹ yii ni Sunday Igboho fi da awọn ọmọ Yoruba loju pe oun bọ ni ile pada, ti ko si ni pẹ rara.,Agbẹnusọ fun ẹgbẹ Ilana Ọmọ Oodua, Maxwell Adeleye to fi ṣọwọ si BBC Yoruba ninu atẹjade ranpẹ to fi ṣọwọ ipade abẹwo lasan ni laarin awọn akin mẹta to gbe Sunday Igboho jade lẹwọn.,Awọn mẹta to darukọ ọhun ni Ọjọgbọn Wole Soyinka, Wale Adeniran ati Ọjọgbn Banji Akintoye to si ni ipade atilẹkun mri ṣe ni wọn ṣe pẹlu Oloye Sunday Igboho ni ọjọ Kini oṣu Karun dun 2022 ni Cotonou, orilẹede Benin Republic."
,3 Èbibi 2022,"Lorii rogbodiyan to n ṣẹlẹ́ nipa tani ipo Soun tọ si tabi tani ko tọ si ni ilu Ogbomoso ti di tọrọ fọn kalẹ bayii.,Koda, ọrọ ti kuro ni eyi tawọn agba n da si nikan, wọn ti n ki ọrọ ile ẹjọ bọ ọ.,BBC Yoruba ba ọkan lara awọn agba ilu, Ọjọgbọn Amos Adekojo sọrọ ninu eyi to ti ṣalaye iye idile oye to wa ati nkan to n ṣẹlẹ gangan lori ipo Ọba ilu naa.,Bi ẹ ko ba gbagbe, ọkan ninu awọn idile to n du ipo naa ni awọn afọbajẹ yọ ọwọ ọmọ wọn lawo lati le fi dije ipo Soun.,""Latorii Soun to gbesẹ̀ láìpẹ́ yii ni: idile Laoye Orumogege idle Bolanta,  idle Ojo Aburumaku ni awọn idile Oye ti Ọjọgbọn Amos sọ fun wa.,Ẹwẹ, bi idile kan ṣe ti n tukọ soke ti wọn n fi oju gbaa, ni a ni ka kan si awọn ti ọrọ yii kan gangan ni ilu Ogbomoso.,Ọjọgbọn Amos Adekojo ni latigba ti alaye ti daye, ẹni to ba dagba ju ni wọn maa n fi jẹ Soun amọ awọn igbesẹ to n jade yii ti n yatọ.,""Ninu awọn idile ọhun, awọn ọmọ baba yoo ti sọrọ fori-kori bi idile kan ba n jọba lọwọ pe ki awọn gbaradi"".,""Aa gbọpe wọn maa n ta fọọmu fun eeyan lati jẹ Ọba"".,Ẹwẹ, agbalagba miran to tilẹ jẹ ọmọ ile oye naa ba BBC Yoruba sọrọ nipa ẹtọ bo ṣe n lọ lọwọ, nkan ti wọn n foju ri ati ibi to de duro.,""Emi tẹẹ n wo ti mo n baa yin sọrọ yii, mo ẹtọ si oye Soun amọ fun idi pataki kan, mo mọ pe agba ti de, mo gbọdọ fi silẹ fun awọn ọmọ"".,Baba Garuba Olaoye ṣalaye pe agba lo mu ki awọn ni ki awọn ọmọ awọn kuku lọ gba fọọmu to ba ti wu kii ṣe pe awọn fẹ fi fọọmu pa owo fi jẹun.,Gbogbo ọrọ ija to wa nilẹ ni awọn agbaagba ti BBC bna sọrọ yii ṣalaye lẹkunrẹrẹ.,Baba Garuba wa ke si Gomina Seyi Makinde lati wa ran awọn lọwọ gẹgẹ bo ṣe da si ọrọ ti Olubadan."
,2 Èbibi 2022,"Laipẹ yii ni iroyin wu aworan eeyan kan ti ẹnikẹni ko wa ni gbogbo igba ti Alaafin Oba Lamidi fi wa lori oye jade. ,Ko fi bẹẹ si ara ita to mọ talo n jẹ Baba Kekere l'Aafin Oyo ati ipo rẹ amọ kete ti Baba Alaafin papoda ti wọn si ṣe isinku rẹ ni okiki orukọ Baba yii bẹrẹ si ni tan nigba ti awọn iroyin kan lọ wu aworan baba ọhun jade pe ki awọn eeyan wa wo baba arugbo kan to ṣi wa laye l'Aafin Oyo toju rẹ si ti ri ọpọlọpọ iṣejọba ninu Aafin ọhun.,Lara iroyin taa gbọ ni pe Baba Kekere ọhun ti ri Alaafin mẹta ọtọọtọ to jẹ.,BBC Yoruba de Aafin Oyo lati gbe iwadii jade lori oriṣiriṣi awuyewuye nipa baba yii ati pe ṣe lootọ ni pe aworan yii tilẹ jẹ ootọ ti Baba ọhun ṣi wa laye?,Morenikeji Lasisi olori gbogbo eru ni afin oba  Oyo ti sin Oba meta. Sugbon Lasisi ni wọn n pe ni Baba Kekere laafin Oyo.,  Nigba ti BBC de ọdọ Baba Kekere, baba agbalagba naa kẹnu bọ ọrọ lori ribiribi ti Alaafin Oba Lamidi ti ṣe.,""Kii ṣe ẹẹmẹta, ẹẹmẹrin ni Kabiyesi ti gbe mi lọ Dokita fun itọju oju mi ti mo ti padanu, ti n gbe mi lọ ti n gbe mi bọ"".,Morenikeji Lasisi ni olori gbogbo ẹru ni ilu Oyo to si ti ba Alaafin mẹta ọtọọtọ ṣiṣẹ.,O sọ fun BBC Yoruba pe oun o le sọ pato iye igba ti oun ti lo tori ko si akọsilẹ laye atijọ.,""Nigba aye Ọba akọkọ, ko si akọsilẹ, ẹlẹẹkeji ko si akọsilẹ, ẹlẹẹkẹta yii ni akọsilẹ wa""."
Amotekun: Akeredolu àti PDP tahùn síra wọn lórì owó oṣù òṣìṣẹ́ l'Ondo,3 Èbibi 2022,"PDP ni o jẹ ohun ti ko ṣee gbọ seti pe ebi n pa awọn oṣiṣẹ ipinlẹ Ondo lasiko ti awọn ẹgbẹ lawọn ipinlẹ mii n gbadun ijọba wọn.,Ninu atẹjade kan loju opo Facebook rẹ ni agbẹnusọ ẹgbẹ oṣelu PDP, Kennedy Peretei ti fi ọrọ naa lede.,Gẹgẹ bii ohun to sọ, awọn oṣiṣẹ ijọba ipinlẹ Ondo wa lara awọn ti oju n pọn julọ ni Naijiria.,O ni igbesẹ naa ko ṣẹyin bi awọn ṣe n kan sara si gomina Rotimi Akeredolu lori iṣẹ takun-takun ti ikọ Amotekun n ṣe l'Ondo lati koju awọn ọdaran Fulani darandaran.,Peretei sọ pe ""Lẹta kan ti wọn tẹ jade nipa iye ti wọn yoo maa yọ ninu owo oṣu awọn oṣiṣẹ to wa ni oniruru ipele fi han pe gomina to wa lori alefa lọwọ yii ko kọbi ara si iya ti awọn eeyan ipinlẹ Ondo n jẹ."",""Ṣe ka sọ pe gomina ko ni owo ti yoo ya sọtọ si ẹka Amotekun ni abi ka kuku sọ pe o kan n wa ọna lati ko owo ilu sapo?"",""Bawo ni gomina ṣe n na owo ti ijọba apapọ fi ranṣẹ si loṣoṣu gẹgẹ bii owo ti wọn la kalẹ fun eto abo? ,""Abi ka kuku sọ pe awọn amugbalẹgbẹ rẹ lo n ṣi lọna lati tọwọ bọ owo oṣu awọn oṣiṣẹ?"",Peretei wa rọ Akeredolu lati tu ero rẹ pa, ko si bojuto bi yoo ṣe maa na owo ipinlẹ Ondo ki awọn oṣiṣẹ rẹ le kuro ninu oṣi.,Ẹwẹ, agbẹnusọ Akeredolu, Richard Olatunde ti sọ pe irọ to jina si ootọ ni atẹjade ẹgbẹ oṣelu PDP lori owo oṣu awọn oṣiṣẹ ọhun.,Ninu atẹjade kan to fi lede loju opo Facebook rẹ, Olatunde ni ẹgbẹ oṣelu PDP kan n mọọmọ parọ fun awọ araalu lati ba orukọ ijọba Akaeredolu jẹ ni.,O ni ""Gẹgẹ bii ọpọ eeyan ṣe mọ, onirọ ni PDP, iṣe wọn si ni lati maa pa irọ fun awọn araalu."",""Ijọba ipinlẹ Ondo ko ni erongba kankan lati yọ lara owo oṣu awọn eeyan ipinlẹ yii."" ,Lẹyin naa lo pe PDP nija lati mu lẹta ti wọn n sọ nipa rẹ jade, ninu eyii ti wọn ti ni ijọba ipinlẹ naa ti sọ pe oun yoo yọ lara owo oṣu awọn oṣiṣẹ."
Alaafin: Ìjọba ìpínlẹ̀ Oyo ní Alaafin tuntun yóù gorí ìtẹ́ láìpẹ́,1 Èbibi 2022,"Gomina ipinlẹ ọhun, Seyin Makinde lo sọ bẹẹ nibi adura ọjọ kẹjọ, fidau, eyii to waye ni iranti Ọba Lamidi Adeyemi Alaafin to papoda.,Ti ẹ ko ba gbagbe, ọjọ kejilelogun, oṣu Kẹrin, ọdun 2022 yii ni Alaafin dakẹ nile iwosan ẹkọṣẹ iṣegun ti fasiti Afe Babalola, to wa niluu Ado-Ekiti.,Makinde, ti oloye Bayo Lawal, to jẹ kọmiṣọna fun ọrọ ijọba ibilẹ ati oye jijẹ ṣoju fun sọ pe, ijọba ipinlẹ Oyo mọ pe awọn eeyan ilu ọhun ti n reti lati ni Alaafin tuntun.,O ni ""Awọn eeyan ti n reti lati ni Ọba tuntun amọ a ni lati tẹle awọn ilana to yẹ."",""A ṣeleri lati maṣe ṣe magomago kankan pẹlu yiyan Alaafin tuntun, amọ ko ni pẹ, ko si ni jina."" ,Ṣaaju nibi eto adura naa ni Imaamu Masud Ajokidero ati alufaa Eyitayo Sulola ti kọkọ sọ pe ki awọn eeyan ilu Oyo ṣe ara wọn ni oṣuṣu ọwọ bo ṣe wa tẹlẹ lasiko ti Alaafi Adeyemi wa loke eepẹ.,Awọn ojiṣẹ Ọlọrun mejeji ke si awọn afọbajẹ, iyẹn Oyo Mesi, lati tẹle ilana to yẹ lati yan Alaafin tuntun nigba ti asiko ba to, ki wọn ma si ṣe wo ti awọn ti owo wa lọwọ wọn lati fi wọn sori itẹ.,Nigba to n sọrọ, Iyalode ilẹ Yoruba, oloye Alaba Lawson juwe Alaafin to waja gẹgẹ bii baba fun gbogbo ọmọ kaarọ oojire, o si jẹ ẹni to maa n ja fun ẹtọ awọn eeyan rẹ.,O ni ""Alaafin maa n tẹti si ẹbẹ awọn ọmọ Yoruba ni gbogbo igba, o si jẹ ẹni to mọ itan Yoruba daadaa."",""Adura mi ni pe ki Alaafin to n bọ maṣẹ ya kuro ninu awọn ilana to fi lelẹ."" "
Building Collapses In Lagos: Àlàyé lẹ́nu ará àdúgbò níbi ilé alájà mẹ́ta dàwó l'Eko,2 Èbibi 2022,"Atẹjade ti ajọ naa fi sita lalẹ ana ti wọn si kọ si isalẹ ọrọ wọn pe eyi ni iye eeyan to kẹhin to ha sabẹ ile naa ti awọn n reti.,Awọn ti wọn ri yọ laaye jẹ ọkunrin mejilelogun ati obinrin kan gẹgẹ bi wọn ṣe sọ.,Awọn ti wọn ri yọ amọ to ti di oku jẹ ọkunrin mẹfa ati obinrin kan ti gbogbo eyi si kasẹ nilẹ ni nkan bii ago mẹrin kọja iṣẹju mẹẹdogun nirọlẹ ana.,Ọkan lara awọn olugbe agbegbe Ibadan ni Ebute Meta, ipinlẹ Eko ti ile naa ti wo ba BBC Yoruba sọrọ:,""Ko sẹni ti ko mọ pe ile yii ti kẹ́ra, a si ṣepade pẹlu awọn onile pe ki wọn da owo wa pada fun wa"".,Arakunrin naa ni nitoun, oun ti wa ile mii o ti ko jade kuro nibẹ nigba ti awọn onile kọ ti wọn ko da owo ti awọn beere fun pada.,Ẹlomiran da ẹbi iṣẹlẹ yii ru awọn abaniwale to jẹ wipe ere ori owo ile ti awọn fẹ gba ni wọn n le kiri ti wọn a si mu ẹni to n wa ile lọ ilekile ti wọn ba ri.,Ẹlomiran lara awọn to n gbe ninu ile alaja mẹta naa amọ ti ori ko oun ni tirẹ yọ to ribi sa jade pẹlu awọn mii naa sọrọ.,""Èmi, ọmọ mi, atawọn alabagbe mii la n gbe ni akasọ kini, nibẹ a si ni fulaati marun, emi ni mọlẹbi mẹta, arabinrin yii ni meji, ẹlomii ati ẹlomii naa ni meji meji amọ gbogbo wa ye e, a sa jade""., Bakan naa ni awọn ile ti fulaati akasọ Keji naa ni awọn mọlbi to n gbe nibẹ.,O ni awọn n reti ọmọdebinrin kekere kan ti wọn ko tii foju kan ati ọmọ arakunrin kan.,Nigba ti akọroyin bi wọn pe ṣe lootọ ni wọn ti paṣẹ fun wọn ṣaaju pe ki wọn ko kuro ni ile naa, arakunrin naa ni ko ri bẹẹ.,""Wọn mu iwe akiyesi wa fun wa latọdọ awọn onile pe ki a ma sanwo kọja oṣu kẹfa ọdun yii fun ""landlady"" tori pe ẹmi gigun ile yii yoo pari ninu oṣu kẹfa a si ẹpade ninu oṣu Keji."",O ni wọn ṣalaye fun awọn pe onile yoo gbe akoso ile ọhun fun awn abanikọle ti ijọba ipinlẹ Eko lẹyin oṣu Kẹfa ọhun.,Iroyin to kọkọ jade laarọ kutu ni pe eeyan meji ni wọn ri to ku ninu ile alaja mẹta kan to dawo lojule kẹrinlelogun, ni adugbo Ibadan, to wa ni Ebute-Meta, niluu Eko amọ o tun ti yipada bayii, o ti le sii.,Iroyin ni nnkan bii aagọ mẹwaa alẹ ọjọ Aiku ni ile naa dawo.,Awọn eeyan adugbo ọhun sọ fun awọn akọroyin pe ọpọ awọn eeyan lo wa ninu ile ọ̀hún lasiko to dawo.,Ninu atẹjade ti ọga agba ileeṣẹ to n ri si iṣẹlẹ pajawiri nipinlẹ Eko, LASEMA, Olufemi Damilola Oke-Osanyintolu fi ṣọwọ si BBC, o ni kete ti awọn gbọ nipa iṣẹlẹ naa lawọn oṣiṣẹ oun tẹkọ leti lọ sibẹ.,Oke-Osanyintolu ni ""Nigba ti a de ibi ti iṣẹlẹ naa ti waye, ile alaja mẹta kan to ni ọpọ yara lo dawo."",Iwadii wa fi jan pe iṣẹlẹ naa waye ni nnkan bii aago mọkanla alẹ amọ a ko le sọ iye eeyan to ha sabẹ ile naa."",""A yọ ogun eeyan jade labẹ ile ọhun laaye, amọ awọn meji farapa yanyana, asi ti gbe wọ lọ sile iwosan LASUTH fun itọju to peye."",Nigba to di nnkan bi aago meji kọja iṣẹju die ni orumọju ọjọ Aje ni LASEMA tun fi atẹjade mii ṣọwọ si BBC Yoruba lori ibi ti wọn ba isẹ de.,Inu atẹjade naa ni Oke-Osanyintolu ti sọ iye awọn ti wọn ti ri yọ labẹ ile naa atawọn to jade laye.,O ni ""Ibi ti a ba iṣẹ de ree lori ile to dawo ni Ebute-Meta."",""A ri okunrin mejilelogun ati obinrin kan yọ laaye."",""Bẹẹ naa ni a ti ri oku okunrin kan ati oku obinrin kan gbe jade ni aago meji kọja iṣẹju mẹwaa."",Oke-Osanyintolu pari ọrọ rẹ pe awọn agbofinro, to fi mọ awọn oṣiṣẹ adoola ẹmi bii LASBCA, NEMA ati Red Cross lo ti wa ni ikalẹ lati yọ awọn to ṣi wa labẹ ile naa."
Antonio Guterres visit Nigeria: Bí àbẹ̀wò sí Naijiria rè yóò ṣe lọ nìyíi,3 Èbibi 2022,"Eyi ni igba ikẹta ti Ọga agba iṣọkan agbaye yio ṣabẹwo si iha Guusu Ilẹ Afrika, igba akọkọ si ni yii ti yoo wa si ilẹ Naijiria.,O wa si Naijiria ni asiko ti ohun gbogbo ko lọ deedee lorilẹede Naijiria paapaa eto oṣelu ati ni agbaye,ogun to n ṣẹlẹ ni Ukraine .,Lasiko abẹwo rẹ si Naijiria, yoo ṣe ipade pẹlu Aarẹ Buhari ati igbakeji rẹ, Yemi Osinbajo.,Bakan naa ni yoo ṣe ipade pẹlu awọn adari ẹsin, awọn obinrin ,awọn olori ọdọ ati awọn olori oṣiṣẹ iṣẹ adani .,Guterres yoo ṣabẹwo si gomina ipinlẹ Borno, Babangana Zulum,ni olu ilu ipinlẹ naa ni Maiduguri.,Nibẹ ni yoo ti ṣabẹwo si awọn mọlẹbi awọn eyan ti ikọ Boko Haram ti ṣe akọlu si nibẹ. ,Akọwe Ajọ Iṣọkan Agbaye yoo tun sabẹwo si awọn agbegbe ti oju ọjọ ti ko ṣe deedee ti ṣakoba fun.,Ipaya ti ohun ṣẹlẹ ni agbaye nitori ogun ilẹ Ukraine ati Russia. Ogun naa ti fa adinku ohun elo 'hydrocarbon' ati ọwọngogo epo (wheat) ni awọn orilẹede kan ni Ilẹ Afrika.,Ipaya ti o de ba awọn eniyan ni ki ọwọngogo ounjẹ ati iyan mase bẹ silẹ. ,Antonio Guterres ninu ọrọ rẹ¸ni 'ogun ti ohun ṣẹlẹ ni Ukraine ti fa ọwọngogo ounjẹ,ina ati owo.' ,Bakanna ni Ọga Ajọ UN naa yoo ṣabẹwo si ilẹ Senegal lati ṣe atuntọ iwe ofin ilẹ wọn. ,Orilẹede mẹta ni ilẹ Afrika ni awọn ologun ti  gbajọba.,Bakanna ni Naijiria,Chad,Niger ati Cameroon ni awọn agbebọn ati agbesunmọmi ti ṣọṣẹ, ti wọn si ti pa ọpọlọpọ awọn eniyan nibẹ.,Ọmọ orilẹede Naijiria,Aminat Ahmed ni igbakeji ọga patapata fun Antonio Guterres ni olu ileeṣẹ wọn ni New York, ni orilẹede Amẹrika."
Breast size: Wo àwọn nkan tó le fa ìdíwọ́ fún ìpèsè omi ọyàn,3 Èbibi 2022,"Àjọ WHO sọ pe fifun ọmọ ni ọyan jẹ ọkan lara ọna ti eeyan le gba jẹ ki ọmọ tuntun naa ni alaafia. ,Ṣùgbọ́n sa, ọpọlọpọ obinrin míì ma n sọ pe o nira fun wọn làti fun ọmọ ni ọyan. ,Eyi ko sẹ́yìn bi ọyan wọn ko ṣe ni omi daadaa eyi ti ọpọlọpọ Yoruba maa n ṣapejuwe pe ọyan wọn ko sẹ. ,Eyi si ma n mu ki wọn o fun ọmọ tuntun ni ounjẹ inu agolo. ,Gẹ́gẹ́ bi dokita ilera ọmọde nileewosan ikọsẹ iṣegun oyinbo LASUTH, Ọjọgbọn Chinyere Ezeaka, ṣe sọ, o ni ti obinrin ba ti wa ninu oyun fun oṣù marun-un, ni ọyan ti ma n bẹrẹ si ni omi. ,Ọjọgbọn Ezeaka sọ pe bi ọyan ṣe tobi tabi kere si ko ni ohunkohun lati ṣe pẹlu ipese omi. ,""Fifa omi jade ni ipenija. Ṣùgbọ́n lati bori eyi, obinrin gbọdọ fi ẹnu ọmọ si ọyan laarin wakati akọkọ to bímọ. ,"" Wọn si gbọdọ máa fun ọmọ naa ni ọyan ni wakati meji si mẹta léraléra laarin ọjọ́ mẹta àkọ́kọ́. ,Ọjọgbọn Ezeaka sọ pe eyi ni ọna kan gbòógì lati mu ki omi ọyan jade. ,Àmọ́ o, awọn obinrin míì tun ma n ni ipenija lẹ́yìn ti wọn ba ṣe bẹẹ. ,Onimọ ilera mii, Dokita Duke Onogagamue, sọ pe aarun HIV wa lara nkan to ma n fa a. ,O ni wọn ma n gba àwọn obinrin kan to ba ni ailera bi HIV, ni ìmọ̀ràn pe ki wọn o má fun ọmọ ni ọyan. ,Dokita Duke tun sọ pe obìnrin ti ko ba fun ọmọ rẹ ni ọyan ni wakati akọkọ, yoo ni ipenija lati fun ọmọ to ba ya. ,Ọjọgbọn Ezeaka sọ pe àwọn nkankan le mu ki obìnrin ma le fun ọmọ rẹ ni ọyan ni wakati akọkọ. ,Lara awọn nkan bẹẹ ni inira lasiko ìbímọ, isẹ abẹ lasiko ìbímọ, ati bẹẹ bẹẹ lọ. ,Jẹjẹrẹ ọyan naa le fa idiwọ fun fifun ọmọ ni ọyan. ,O tun ṣalaye pe ti ori ọyan obinrin ko ba yọ sita daadaa, o le ṣe idiwọ lati fun ọmọ ni ọyan. ,Ṣùgbọ́n ọna abayọ kiakia wa fun eyi, nipa fifi sirinji fa ori ọyan naa jade. ,Dokita Duke fi kun pe ṣíṣe isẹ abẹ fun ọyan naa le fa idiwọ. ,Àwọn dokita mejeeji ti akọroyin BBC, Faith Osoko, ba sọ̀rọ̀ fẹnu kò pe o ṣe pataki ki iyalọmọ wa ni ilera ọpọlọ to peye. ,Mimu ati jíjẹ awọn nkan olómi daadaa. ,Bákan naa ni iyalọmọ ko gbọdọ ṣe wahala, ki ọyan rẹ le ni omi."
"Portable: Ẹ̀yin tẹ́ẹ ní mo máa sá bí ẹsẹ̀ mi bá tẹ London, ojú yín ti jáa",1 Èbibi 2022,"Lọwọlọwọ, Portable ti balẹ si UK eyi to si jẹ igba akọkọ rẹ.,Bi ẹ ko ba gbagba, oun ni ọdọkunrin olorin atapatadide kan ti irawọ dede burẹkẹ to bẹrẹ si ni tan kaakiri agbara lẹyin orin rẹ to kọ ""Zazu Zeh"" ati ọpọlọpọ ọrọ̀ inu orin naa ti awọn eeyan agbaye gba tiẹ gidi.,Bo tilẹ jẹ pe ọpọ eniya lori ayelujara lo n bu ẹnu atẹ lu iru ihuwasi olorin yii pe ko ṣe bii eeyan gidi pẹlu igbo mimu, ọti mimu ti oju yoo ti lẹri ni ọpọlọpọ igba to ba jade lati sọrọ tabi kọrin ti wọn si tun n ni ẹni to baa gun ọṣẹ oogun to lo ṣe iṣẹ nla gan, awọn to jẹ tirẹ to si n gbadun ihuwasi ati iṣẹ rẹ ni keeta lasan ni awọn ti ko fẹran rẹ n ṣe ati pe ogo rẹ to bu jade lo n bi wọn ninu.,Awọn iwe iroyin abẹle kan royin ni ọjọ diẹ sẹyin pe oniṣowo nla kan Emeka Okonkwo ti awọn eeyan n pe ni E-Money lo sanwo ibẹwo Portable lọ si UK.,Bo ṣe wa nibẹ lọhun ni gbajumọ olorin yii ti bọ si oju opo Instagram rẹ pẹlu fidio to fi sita eyi ti ọrọ inu rẹ ati akọle ori rẹ jọ pe o n ta ọrọ ba awọn kan to jẹ ọta rẹ ni.,""Wọn ni mo maa sa bi wọn ba gbe mi lọ si ilu London, mo ti wa ni London bayii o, mo n jaye ori mi mo n ṣe 'Bizza' ni London, wọn ti sanwo baalu mi o"".,Portable ninu fidio mii to tun fi sita lo ti jẹ ko di mimọ faraye pe Pasitọ kan to n gbe ni UK amọ to jẹ ọmọ orilẹede Naijiria, Pasitọ Tobi Adegboyega tun ti fun oun ni ẹbun owo 1.8 miliọnu.,Pasitọ ọhun ni oludasilẹ ijọ Salvation Proclaimers Anointed Church to wa ni London, England to si gbalejo olorin Portable.,""Mo wọ London bayii, owo ti fẹ ṣe mi léṣe o, mo wa nibi pẹlu Pasitọ Tobi,"" Portable sọ eyi ninu fidio bo ṣe n gba yiin ninu ọla ati to n fi owo gọbọi rẹ ṣe faari"".,Olorin ""Zazu Zeh"" naa fi atẹjade to fi dupẹ lọwọ E-Money ati Pasitọ Tobi sita to si n rọjo adura le alaanu rẹ yii lori."
"Minimum wage: Obaseki kéde sísan 40,000 owó oṣù òṣìṣẹ́ tó kéré jù láti ìparí oṣù yìí",1 Èbibi 2022,"Obaseki fi ọrọ naa lede nibi ayẹyẹ ayajọ ọjọ awọn oṣiṣẹ ti ọdun 2022 to waye ni olu ilu ipinlẹ naa Benin City.,Gomina Obaseki ṣalaye pe, ereedi ti ijọba rẹ ṣe fẹ san owo naa ni lati ṣe iwuri fun awọn oṣiṣẹ, paapaa julọ awọn lasiko yi ti nkan gbowo lori lọja.,Pẹlu ikede yi, owo oṣu to kere julọ ti Obaseki fi lelẹ yi ni eleyi ti o pọju lọ tawọn ijọba ipinlẹ n san ni Naijiria.,Bi a foju wo iye ti ijọba apapọ naa n san, o fẹ ẹ jọ pe owo yi ju ti ijọba apapọ Naijiria naa lọ.,Ṣaaju asiko yi, ẹgbẹrun lọna ọgbọn Naira ni owo oṣu to kere julọ ti ipinlẹ yi n san.,Ipinlẹ Eko labẹ akoso Gomina Babajide Sanwo-Olu lo n san owo oṣu oṣiṣẹ to kere julọ tii ṣe ẹgbẹrun marunlelọgbọn Naira.,toun ti pe wọn buwọlu adehun pẹlu ẹgbẹ oṣiṣẹ ati ijọba apapọ lati san owo naa.,Ipenija owo ṣou yi jẹ nkan to n ba awọn oṣiṣẹ finra.,Naijriia nikan si kọ ni irufẹ aroye lori owo oṣu ti n waye.,Lọni tii ṣe ayajọ oṣiṣẹ aarẹ orileede Kenya Uhuru Kenyatta naa kede pe oun yoo bẹrẹ si san alekun ida mejila ninu ida ọgọrun gẹgẹ bi alekun owo oṣiṣ to kere julọ., Awọn oṣiṣẹ to kede ọrọ yi fun ni o ṣee da ṣugbọn o kere si iye tawọn n beere nitori bi nkan ti ṣe wọn lọja.,Yatọ si Gomina Obaseki, a ko ti gbọ ki Gomina ipinlẹ Naijiria kankan kede alekun iye owo oṣu to kere julọ fawọn oṣiṣẹ wọn."
Ẹ pa APC àti PDP tì kẹ́ẹ fa ọgbọ́n orí tuntun mọ́ra - Sowore tún ti ń fọhùn lórí òṣèlú,1 Èbibi 2022,"alatako, Peoples Democratic Party gbọ ninu idibo ọdun 2023.,Gbajugbaja ajafẹtọ yi ni eeyan ti orilẹede nilo bayii ni ẹni to ni imọ ati ọgbọn amulo tuntun to si koju osuwọn lati gba ijọba lọwọ aarẹ Muhammadu Buhari.,Nigba to n ba awọn oniroyin sọrọ ni papakọ ofurufu ilu Akure ni kete to balẹ si ipinlẹ Ondo lo tẹnu mọ ọ pe awọn to n ṣejọba lọwọ ti kuna lati ṣe daadaa pẹlu pẹlu gbogbo ileri ti wọn ti ṣe sẹyin.,O fi kun un pe iya ti jẹ awọn ọmọ Naijiria labẹ iṣejọba PDP ati APC to ni wọn ti wọn ti n mu ifasẹyin ba orilẹede lati ọdun mẹrindinlogun sẹyin. ,Gẹgẹ bo ṣe sọ, awọn ọmọ Naijiria paapaa julọ awọn ọdọ nilo lati pe awọn to n wa agbara oṣelu ṣaaju idibo ọdun to n bọ nija.,""Igba yii ni asiko to lati gbena woju awọn to wa ni ijọba ki a si gbe awọn to ni imọ tuntun wọle ti wọn lee yi itan orilẹede Naijiria pada.,Ati APC o, ati PDP o, wọn o tii ni oludije wọn o si ni layelaye ni oludije ti yoo jẹ itẹwọgba loju awọn ọmọ Naijiria. Opin ti de fun ẹgbẹ oṣelu mejeeji"".,Sowore ni asiko lati ṣe fun awọn eeyan ti de bayii ati pe asiko to yẹ ki orilẹede ṣiṣẹ fun awọn araalu ti de bayii.,""Awọn ẹgbẹ oṣelu mii tilẹ ti n lọ si oko igbagbe a o si ran wọn lọwọ lati ti wọn sinu ile ilẹ itan lai pẹ lai jina"".,Sowore ni fun awọn ara ipinlẹ Ondo ati awọn ti ko tii gbọ, ""emi Omoyele Sowore ni yoo jẹ aarẹ Naijiria to n bọ"".,Sowore ni inu oun dun bi awọn alatilẹyin rẹ atawọn ara ilu Kiribo ni agbegbe Ẹsẹ Odo ipinlẹ Ondo ṣe tu yaaya lade wa tori ti oun.,Sowore ṣapejuwe bi ijọba Naijiria ṣe ju u sẹwọn lẹyin ti ajọ ọtẹlẹmuyẹ DSS fi panpẹ ofin mu u gẹgẹ bii ""fifi akoko ṣofo"".,O fi kun un pe oun ti ni agbara ati igboya sii bayii ti wọn ti tu u silẹ lati lee rin kaakiri orilẹede to si ni oun yoo tẹsiwaju lati maa sọrọ lodi si irufin nilu. ,""Ifakoko ṣofo ni nitori ko si ẹni to lee doju ija kọ itan. Ko si ile ẹjọ to lee mu aridaju kan gboogi fi ran eeyan kan lọ si ẹwọn bẹẹ si ni orilẹede yii nilo idajọ ododo"".,Sowore ni pẹlu gbogbo bi ijọba ṣe n ba oun ja ti wọn n fi ọlọpaa gbe oun amọ lẹyin ọdun mẹta o ni wọn fi aridaju han pe oun ko jẹbi.,""Gbogbo awọn to gbe mi lọ si Abuja lati fi mi si ahamọ DSS l ti ri itiju gba bayi bẹẹ si ni wọn yoo to gbe agbara silẹ"".,O fi kun un wipe awọn ọdọ ti wọn ti wọn n ba ja naa ti ni igboya sii bayii."
,1 Èbibi 2022,"Awọn ibode naa ni Idroko (ipinlẹ Ogun); Ibode Jibiya ni Katsina; Ibode Kamba ni Kebbi ati Ibode Ikom ni Cross River.  ,Bi aṣẹ yii ti jade ti wọ́n si ti ṣi gbogbo wọn pada, BBC Yoruba lọ si adugbo ọkan lara awọn ibode naa eyi to wa ni ipinlẹ Ogun amọ ọrọ taa gbọ lẹnu awọn olugbe ibẹ kọja afẹnusọ.,Lara awọn nkan ti wọn maa n gba ọna ẹburu awọn ibode yii ko wọle ni irẹsi ti wọn ti yọrọ, awọn nkan jijẹ ti inu ẹrọ amunututu bii ẹran ati bẹẹ lọ, awọn ọkọ ayọkẹlẹ Tokunbo, oogun ti ko ni iwe aṣẹ, awọn nkan ijagun kekeke atawọn nkan ọgbin ni wọn ko wọ inu Naijiria ti ijọba ṣe gbe ote le gbogbo ẹ.,Nigba ti BBC awọn Olugbe Idiroko atawọn to n ṣiṣẹ nibẹ,ọkan lara wọn, Alhaji Tajudeen ni awọn o kuku ni iṣẹ mii ju ohun ti wọn mọ wọn lọ amọ latigba ti wọn ti ti awọn ẹnu ibode ọhun., “Ipa buruku lo ko kii ṣe rere o, awọn eeyan ku pupọ pupọ, ẹlomii wa nileewosan”.,O ṣalaye pe lara awọn ti wọn fi panpẹ ofin mu ti ẹru rẹ wa ṣi wa ninu mọto, o ni ẹru naa jẹra sibẹ ni ati pe arun rọpa rọsẹ lo pada ṣekupa arakunrin naa.,Ẹlomiran kẹnu bọ ọ̀rọ̀ o ni: “bi wọn ko ba ti le ṣi ileepo to wa ni tosi ibode naa, ki ijọba tabi oloṣelu ma reti ibo kankan lọdọ awọ”."
"Putin Russia-Ukraine war: Russia na ìka àlébù sí Ukraine,o ní àwọn ló n ṣekú pa aráàlú wọn ní Kherson",1 Èbibi 2022," Ọrọ ree lati ẹnu orileede Russia lọjọ Aiku si awọn ologun ti Ukraine.,Saaju ni awọn ikọ ọmọ ogun Russia ti sọ ado oloro si agbegbe Guusu ati ila oorun Ukraine ki wọn to fẹsun yi kan orileede Ukraine.,Ẹwẹ, niṣe lawọn araalu kan moribọ kuro ni ileesẹ to n pese irin ni Mariupol ti wọn ha si nitori ikọlu.,Ni bayi, Moscow ti doju ija wọn kọ agbegbe Guusu ati ila oorun Ukraine lẹyin ti wọn ko ribi gba olu ilu Ukraine, Kyiv lẹyin ikọlu ọlọsẹ mẹsan si ibẹ,Igbiyanju wọn lati gba Kyiv yi ti sọ ilu di ahoro ti awọn ile aimọye ti wo to fi mọ ẹgbẹgbẹrun araalu to padanu ẹmi wọn., Eleyi ko mọ awọn araalu to le ni miliọnu marun un to sa asala lọ si ilẹ miran.,Awọn ọmọ ogun Russia ti ribi bori ilu Kherson ti eleyi si jẹ ki wọn ribi fẹsẹ mulẹ nibi ti ko jina pupọ si Crimea to wa ni ariwa Russia,Iroyin to n tẹwa lọwọ ni pe wọn ti gbalẹ ni ọpọ ibi ni ilu Mariupol to wa jẹ ilu to wa ni ibudo ti ọkọ oju omi n balẹ si ni omi okun Azov,Awọn ọmọ ogun Russia fẹ́sun kan tawọn ti Ukraine pe wọn yinbọn lu ile ẹkọ kan, ile ẹkọ jẹleosinmi ati iboji oku.,Ileeṣẹ ologun Russia ni eleyi waye ni abule Kyselivka ati Shyroka Balka lagbegbe  Kherson .,Ileeṣẹ iroyin Russia RIA lo n gbe iroyin yi jade ṣugbọn wọn ko sọ ju bẹ lọ gẹgẹ bi ileeṣẹ iroyin Reuters ṣe wi.,Ukraine ko ti fesi si iroyin yi tori naa BBC ko le fidi ọrọ mulẹ ni pato lori ẹsun yi,Saaju ni Russia ti kede pe awọn bori ni Mariupol ni ọjọ Kọkanlelogun oṣu Kẹrin toun ti bi awọn ọmọ ogun Ukrain ṣe foripamọ nileeṣẹ to n pese irin ni Azovstal,Ajọ iṣọkan agbaye ti beere fun eto kiko awọn araalu kuro nibẹ.Ni ọjọ Abamta, ọmọogun Ukraine kan sọ pe awọn obinrin ati ọmọde ogun ribi jade ni ahamọ nibẹ."
Postpartum vaginal steaming: Njẹ anfààní wà nínú fífi omi gbóná jó ojú ara lẹ́yìn ìbímọ?,1 Èbibi 2022,"Gbogbo obinrin ni eleyi maa n sẹlẹ si nitori bi eledua ti se sẹda ara wa nuu ni.,Ni idahun si ibeere yi, lootọ a maa sun pada sipo.,Amọ arabinrin Veronica Azeru sọ  pe o ni awọn nkan ti eeyan le se ti yoo mu ki ara obinrin paapa ile ọmọ pada si bo se wa tẹlẹ lẹyin to ba bimọ tan.,Olugbẹbi yi ni lootọ lawọn nkan maa n sẹlẹ si awọn to ba pade inira lasiko igbẹbi tori naa si lawọn fi n se itọju fun wọn eyi to yatọ.,Lara nkan ti wọn maa n se fawọn obinrin to sẹsẹ bimọ tan ni pe wọn a maa ni ki wọn joko lori omi gbigbona ki wọn baa le gba ooru gnbigbona yi si abẹ wọn.,Bakan naa wọn a maa ni ki wọn mu ọbẹ alata,pepper soup lawọn agbegbe kan ni Naijiria.,Azeru sọ pe""Irinaj o ni oyun jẹ bẹẹ lo si maa n tẹsiwaju pẹlu itọju lẹyin ibimọ.Nkan to kan yatọ ni pe asiko ti onikaluku maa n lo yatọ si ara wọn'',Lẹyin ibimọ, ọpọ obinrin a maa ri inira.,Sugbọn irora yi a maa yatọ laarin awọn to bimọ lalae se isẹ abẹ ati awọn to se isẹ abẹ. ,Monica Azeru to n sisẹ olugbẹbi ni Port Harcourt, sọ pe idi ree tawọn fi n seto itọju olomigbona., ''Omi to lọwọrọ yi maa n mu ki awọn nkankan to ba si sẹku  lara obinrin jade lọwọ ẹrọ''.,O ni lootọ lawọn oogun oyinbo to le se isẹ yi wa sugbọn awọn obinrin nifẹ si ilana olomi gbona yi.   ,''Ilana yi maa n jẹ ki ẹjẹ jade daada.A maa jẹ ki ara bọ sipo pada kiakia.'',""Omi to lọwọrọ ati pepper soup lẹyin ibimọ maa n jẹ ki ile ọmọ sunki ti a si tun maa fọ ara abiyamọ'',Dokita Rosemary Ogu,onimọ itọju aboyun sọ pe o dara ki alaboyun gba imọran lọdọ awọn onimọ.,O tun fero ọkan rẹ han lori bi awọn obinrin se le sesi ko kokoro aifojuri ti wọn ko ba seto itọju omi gbona daada.,Ọjọgbọn Ogu ni : "" Bi wọn ba lo omi gbona lẹyin ẹbi ni nkan bi ogun si ọgbọn isẹju ko buru sugbọn ko yẹ ki omi naa gbona ju.'',Lori wiwọ ikun abiyamọ o ni''A gba awọn obinrin ni imọran ki wọn jawọ nidi fifi omi gbona wọ ikun saaju ati lẹyin ibimọ,isesi ti ko dara to ni o si yẹ ki wọn jawọ nibẹ'',Onimọ yi tun gba awọn obinrin ni imọran lati ma se maa lọ si ọdọ awọn agbẹbi abẹle nitori ofin orileede Naijiria ko faaye gba wọn.,""Nkan ti wọn n se lodi si ofin isẹ wọn si ti sokunfa iku ọpọ obinrin'',""Wọn kii se akọsẹmọsẹ bẹẹ wọn ko gbẹkọ nipa itọju alaboyun ni pataki bi nkan ba fẹ yiwọ''"
Soludo: Agbẹnusọ gómìnà pàdánù ẹ̀mí rẹ̀ léyìn tó gba iṣẹ́ ìjọba,1 Èbibi 2022,"Anatune lo jẹ adari ẹka to n risi ọrọ iroyin nipa gomina naa saaju idibo sipọ rẹ ni ọdun to kọja.,Anatune lo dagbere fun aye ni Ọjọ Satide lẹyin ọjọ diẹ to ṣe ayẹyẹ ọjọ ibi rẹ to ti pe ẹni ọdun mejilelọgọta.,Ọṣẹ kan ṣẹyin ni gomina Soludo yan an si ipo lẹyin to ṣiṣẹ takuntakun lasiko idibo to gbe gomina naa wọle.,Gomina Charles Soludo yan an gẹgẹ bi ọga agba ileeṣẹ ijọba to n risi ọrọ ipolongo ni ipinlẹ naa.,Ninu ọrọ ibanikẹdun rẹ, gomina fi aidunnu rẹ han ati pe iroyin iku rẹ ba oun lojiji.,O ṣapejuwe Joe Anatune gẹgẹ bi ọkan gboogi lara awọn eniyan to duro ti oun, ti o si gbagbọ ninu ipe ọun pẹlu akitiyan lati ri pe oun ṣe aṣeyọri.,''Ifarajin Joe lasiko idibo naa kọja afẹnusọ, ti o si jẹ moriya fun mi.'',''Fun ọdun meji lo fi ko ajọ Soludo Promoters Forum jọ, ki o to wa fi ọrọ oṣelu lọ wọn paapaa idibo si ipo mi.'',''Ijọba ati gbogbo eniyan ipinlẹ Anambra lo n ṣe idaro rẹ, ti wọn yoo si mọ ni ara bi o ṣe papoda.'',Bakan naa lo ba iyawo ati mọlẹbi kẹdun iku naa ati ilu Awa nibi ti arakunrin naa ti ṣẹwa."
Alaafin's cultural ambassador: Dr Paula Gomez sọ nípa iṣẹ́ tó pa òun àti Alaafin pọ̀,1 Èbibi 2022,"Ọmọwe Paula Gomez to ti jẹ alabaṣiṣẹpọ fun Alaafin Oba Lamidi Adeyemi to ti darapọ mọ awọn baba nla baba rẹ sọrọ ninu fọnran kan nipa gbogbo iṣẹ to pa oun ati Alaafin pọ.,Oyinbo alawọfunfun naa ninu to jade sori ayelujara ṣalaye pe titi dori gbogbo ibi iṣẹmbaye ati ojubọ lawọn ti n ṣiṣẹ lori bi ẹmi wọn yoo ṣe gun.,O ni gbogbo igba ni Oba Lamidi Kẹta maa ṣatilẹyin fun itan abalaye iran Yoruba.,""Iku Baba Yeye ni oludasilẹ ati Aarẹ ẹgbẹ ibilẹ ""AṢA ORIṢA ASSOCIATION"", ẹgbẹ ti o da silẹ lati da abo bo, ati lati ṣe igbelarugẹ abalaye Oriṣa"".,Gẹgẹ bi Ọmọwe naa ṣe sọ, awọn akọsilẹ iṣẹṣe aṣa wọnyii ni Ọba Adeyemi pẹlu ajọṣepọ aṣoju orilẹede Naijiria si ẹka ajọ isọkan agbaye UNESCO fi ẹsẹ wọn mulẹ nipa ilu Oyo.,Awọn nkan mii to ni ṣe pẹlu aṣa Yoruba ti wọn fi ẹsẹ wọn mulẹ ni gbagede agbaye ni:,Iṣẹ Ilu Ṣiṣe, finfin igba, Aṣọ Oke hihun, Ọṣẹ Dudu ṣiṣe, ayẹyẹ Ọdun Egungun,  ayẹyẹ Ọdun Ifa, ayẹyẹ  Ọdun Ọbaluaye.,Ọmọwe Paula Gomez jẹ ọmọ orilẹede Portugal ti awọn eeyan ti pade ni aafin Alaafin Oyo lọpọ igba.,Ede Yoruba ẹnu rẹ, awo-maleelọ ni leyi to maa n fa oju awọn eeyan bo ṣe jẹ irinṣẹ pataki loju wọn bi ololufẹ́ aṣa.,Iroyin ni lati ọdun 1990 to ti de si Naijiria lo ti n gbe ni ipinlẹ Oyo to si n gbe aṣa Yoruba ga.,Gomez ni ifẹ fun ṣiṣewadii wọ inu aṣa Yoruba jinlẹ lo gbe oun de ipinlẹ Eko ni ọdun mejidinlọgbọn sẹyin eyi si jẹ lasiko to n kọ imọ ẹkọ nipa itan ni Germany.,O dun un  ninu gidi gan nigba to rii pe iṣẹ pa oun ati Ikubabayeye Ọba Olayiwola Adeyemi Lamidi pọ lori aṣa iṣẹmba.,Ko to ba Alaafin ṣiṣẹ lo ti maa n sọrọ iwuri ati oun aatẹle nipa aṣa Yoruba ati bo ṣe ṣawari pe Alaafin jẹ olufẹ aṣa ati iṣẹṣe gidi gan."
Ukraine crisis: FIFA pàṣẹ pé Russia kò gbọdọ̀ díje pẹ̀lú àṣíá orílẹ̀èdè rẹ̀,28 Èrèlè 2022,"Ajọ ere bọọlu lagbaye, FIFA ti paṣẹ fun Russia pe orilẹede miran ni yoo ti maa gba awọn ifẹsewọnsẹ rẹ yoku.,Koda, wọ́n ni ko si gbọdọ lo orukọ Russia gẹgẹ bi orilẹede bikoṣe orukọ ajọ agbabọlu orilẹede naa, Football Union of Russia.,Igbesẹ ti FIFA gbe yi n waye pẹlu bi Russia ṣe ṣigun wọ Ukraine lọjọ diẹ sẹyin.,Bakan naa lajọ FIFA tun paṣẹ oe wọn ko gbọdọ kọ orin orilẹde Russia nibi ifẹsẹwọnsẹ rẹ kankan; bẹẹ ni asia rẹ ko gbọdọ si nibẹ.,Ọpọ awọn orilẹede bii England, Wales, Poland, Czeck Republic ati Sweden lo ti sọ pe awọn ko ni kopa ninu ifẹsẹwọnsẹ kankan to ba nii ṣe pẹlu Russia.,Russia yoo kopa ni ifẹsewọnsẹ tani yoo lọ idije agbaye pẹlu awọn orilẹede bii Poland ki o to koju eyikeyi ninu Sweden tabi Czech Republic loṣu kẹta ọdun yii.,Ajọ FIFA ni ijiroro yoo ṣi waye pẹlu awọn ajọ ere idaraya miran lori boya ki wọn le Russia kuro lawọn idije wọn gbogbo.,FIFA ni ajọ naa ko fara mọ iwa ipa, bi o ti wulẹ ko mọ , bẹẹ lo ba awon eeyan Ukraine kẹdun lori ikọlu naa.,Lọjọ Aiku, ẹgbẹ kan to jẹ tawọn elere idaraya lorilẹde Ukraine pe fun fifofin de awọn elere idaraya Russia ati Belarus lati maṣe kopa lawọn idije ere idaraya gbogbo.,Ẹgbẹ naa kọwe si ajọ ere idaraya Olympics, IOC ati ajọ ere idaraya Paralympics IPC lati fofin de Russia ati Belarus lesekese.,Wọn ni igbesẹ naa ṣe pataki pẹlu bi Russia ṣe ṣigun wọ Ukraine.,Ajọ ere idaraya Judo ti yọ Aarẹ Vladimir Putin kuro gẹgẹ bi baba isalẹ ajọ naa.,Awọn ajọ ẹṣẹ kikan bii IBF, WBC, WBA ati WBO ni wọn ti sọ oe awọn ko ni fọwọ si idije ẹṣẹ Nkan ti yoo ba waye ni Russia.,Bakan naa ni gbajumọ elere Tennis ọmọ Ukraine kan, Elina Svitolina ti kede pe oun yoo ko owo ere idaraya ti oun ba pa ranṣẹ sawọn ologun ilẹ naa atawọn to n moju to ipenija ilu lasiko ogun naa.,Bẹẹ ni idije ife ẹyẹ agbaye ere idaraya Fencing to n lọ lọwọ ni Cairo, awọn oludije kati Ukraine kọ lati koju awọn ti Russia ni ifẹsẹwọnsẹ ti yẹ ko waye laarin awọn mejeeji.,Bakan naa ni Baba olowo to ni ẹgbẹ agbabọlu Chelsea, Roman Abramovich ti ọpọ woye pe o sunmọ Aarẹ Putin pẹkipẹki pẹlu ti fa akoso Chelsea le awọn ewyan miran lowo ninu igbesẹ tawọn eeyan kan woye oe ko ṣai nii ṣe pẹlu ohun to n waye laarin Russia ati Ukraine. ,Ẹwẹ, Ajọ ere idaraya iwẹ wiwẹ lagbaye, FINA pẹlu ni awọn ti wọgile idije iwẹ wiwẹ awọn ojẹ wẹwẹ to yẹ ko waye nilu Kazan loṣu kẹjọ ọdun yii."
"Arsenal vs man United: Láì tíì pé ọ̀sẹ̀ kan tó kéde akọ́nimọ̀ọ́gbá tuntun, Arsenal j'ojú Man U pẹ̀lú góòlù Mẹ́ta sí ẹyọkan ní Emirate",23 Ìgbé 2022,"Iṣẹgun ti Arsenal ri lori Manchester United yii lo gbe wọn lọ si ipo kẹrin ṣaaju Totteham to ṣi ni ifẹsẹwọnsẹ tiwọn lọsan ọjọ Abamẹta kan naa.,Nuno Tavares lo kọkọ ṣide ojo goolu to rọ fun Arsenal nigba ti ifẹsẹwọnsẹ naa wọ iṣẹju naa wọ iṣẹju kẹta.,Laipẹ rẹ nigba ti ifẹsẹwọnsẹ naa wọ iṣẹju kejilelọgbọn ni Busayọ Saka ba tun fọba lee pẹlu pẹnariti lẹyin ti wọn gbe e ṣubu loju ile Manchester United.,Christiano Ronaldo, to ṣẹṣẹ pada sori papa lẹyin to padanu ọmọ rẹ ọkunrin laipẹ yii, da ẹyọ kan pada ki Bruno Fernades to sọ pẹnariti nu fun Manchester United lẹyin ti Tavares fi ọwọ gbe bọọlu loju ile Arsenal.,goolu ti Christiano Ronaldo gba wọ awn Arsenal yii ni yoo di goolu ọgọrun ti gbajumọ agbabọọlu naa yoo maa gba wọ awọn ni idije Premier league.,Ni ọjọ kini oṣu kọkanla ọdun 2003, tii ṣe ọdun marundinlogun sẹyin ni C. Ronaldo kọkọ gba goolu si awọn ni idije Premier League ninu ifẹsẹwọnsẹ Manchester United pẹlu Portsmouth ni gbede Old Trafford,Granit Xhaka lo pa oju goolu de pẹlu bọọlu to gba sawọn eyi ti ọwọ gooli manchester United, David De Gea ko to.,Ten Hag ni yoo maa ṣakoso ikọ naa ni saa to n bọ.,Esi ifẹsẹwọnsẹ Manchester united pẹlu Arsenal yoo si wa lara awọn ohun ti yoo maa gbe yẹwo lati mọ pe omi n bẹ laamu fun oun lasiko to ba bẹrẹ iṣẹ pẹlu wọn."
"Sleeping with Dogs: Iléeṣẹ́ Ọlọ́pàá Naijiria ń wá àwọn obìnrin tó ní ìbálòpọ̀ pẹ̀lú ajá, àtàwọn tó ni ajá náà",1 Èbibi 2022,"Agbẹnusọ ileeṣẹ naa ni Naijiria, Muyiwa Adejobi sọ fun awọn akọroyin niluu Abuja pe yatọ si awọn to n ba aja lopọ, awọn yoo tun fi ṣikun ofin mu awọn to ni aja to n ba awọn eeyan naa lopọ.,O ni ""A oo ṣe ọfintoto awọn ti aja wọn n ba eeyan lopọ, wọn si jiya to tọ labẹ ofin."",""Awọn to aja to n ba obinrin lopọ ni lati wa sọ tẹnu wọn ni agọ wa."",""Biba ẹranko ni ibalopọ jẹ ẹṣẹ to ni ijiya labẹ ofin, a ko si fọwọ si irufẹ iwa bẹẹ."",""Laipẹ, lai jina, a oo fi ṣikun ofin mu awọn obinrin atawọn mii to n ba aja tabi awọn ẹranko mii lopọ."",Ti ẹ ko ba gbagbẹ, ṣaaju ni fidio kan ti kọkọ gbode loju opo Twitter, nibi ti obinrin kan ti n ba aja lopọ, eyii to mu ọpọ eeyan maa sọrọ nipa iṣẹlẹ naa pẹlu ami #doggy lori ikanni ọhun.,Lẹyin ọjọ bii meji si asiko naa ni ọdọbinrin kan sọ loju opo TikTck rẹ pe lootọ ni oun ba aja lopọ amọ kii ṣe nnkan bababara nitori aye n ṣeruẹ.,Amọ lẹyin wakati diẹ ti fidio naa milẹ titi ni ọdọbinrin naa tun yi ohun pada, to si sọ pe oun ko ba aja lopọ, ati pe oun ko fọwọ si irufẹ iwa bẹẹ.,O ni eremọde lasan ni oun fi ọrọ naa ṣe, koda, o ni ọrẹkunrin oun ti kọ oun silẹ nitori apara ọhun.,Lẹyin naa ni ileeṣẹ ọlọpaa sọ pe awọn n wa ọdọbirin naa lati wa sọ tẹnu rẹ, yala apara lasan lo n ṣe tabi bẹẹ kọ.,Wayi o, ọlọpaa ti wa ni ati obirin to n ba aja lopọ ati ẹni to ni aja naa ni wọn yoo jọ foju wina ofin bayii.,Ileeṣẹ ọlọpaa ni Naijiria ti ni ẹnikẹni to ba mọ awọn obinrin to n ba aja lopọ, ki wọn kan si awọn.,Eyi ko ṣẹyin awuyewuye to ṣuyọ lẹyin fidio TO n ja ranyin lori ayelujara nibi ti awọn obinrin ti n ba aja lopọ.,Bi o tilẹ jẹpe ọkan lara awọn obinrin to ni oun ba aja sun, tun jade pe ọrọ ko ri bẹẹ mọ nitori ere ni oun ṣe.,Amọ, Agbẹnusọ fun ileeṣẹ ọlọpaa ni Naijiria, Muyiwa Adejobi ni iru ihuwasi yii ko tọ ni awujọ eniyan.,''Iwa ti ko tọ si awọn ọmọ eniyan ni awọn obinrin yin n wu, ti wọn si n fi si ori ẹrọ ayelujara''.,''Nitori naa a n rọ awọn eniyan lati fi iroyin lede ti wọn ba mọ nipa awọn obinrin yii''.,''A gbọdọ wa wọn jade, ki wọn si fi oju wina ofin.'',Bakan naa ni awọn eniyan n fi ero wọn han lori ẹrọ ayelujara lori iṣẹlẹ yii.,Ọkan lara awọn to fi ero rẹ han ni Kemi Olounloyo to ni awọn obinrin ti wọn n ba aja lọpọ ko mo ̣wi pe awọn ọlọla wọn yii n lọ wọn fun oogun owo.,Ninu atẹjade loju opo Facebook, ni kii ṣe fun fiimu ibalopọ ni awọn eniyan ṣe n ba aja lọpọ, amọ o ni awọn olowo ati ọlọla yii ma n fun wọn ni miliọnu meji Naira lati ba aja lo fun oogun owo.,''Lẹyin naa Wọn ma pa aja yii, ti eyi yoo si jẹ ki wọn ni owo si ju tẹlẹ lọ'',''Bakan naa ni awọn obinrin yoo tun ko aimọ ara wọn ba awọn ọkunrin yii.'' ,''Praise Aniekwe ni  yii ti ọpọlọpọ ọkunrin ko ni ilọsiwaju mo nitori awọn ti wọn ti ba lọpọ.'',''O parọwa si awọn ọkunrin lati ṣọ ara wọn ni asiko yii, ki wọn si jẹ ki nkan ti wọn ni tẹ wọn lọrun.'',Grace Taigbenu ni aye yi ti wọ si ẹgbẹ kan o nitori o buru jai pe iru nkan bayii n waye lorilẹede Naijiria."
,26 Ìgbé 2022,"Iṣe Ajogunba wo ni ẹ ba lọwọ awọn Obi yin?,Ifọkansin ati itẹpamọṣẹ lo gbe mi de aaye ti mo wa yi- Onimọ ẹrọ Afusat Adeniyi,Arabinrin yii ni akọsẹmọṣẹ to n tun gbogbo ohun eelo ati ẹrọ to n lo kọ́ìlì ṣe.,Afusat salaye bi o ṣe kọṣẹ yii lọdọ baba rẹ to jẹ jorinjorin wẹ́dà ati aburo baba rẹ to jẹ́ eni to n tun ohun eelo to n lo kọili ṣe.,Arabinrin Afusat tun parọwa fun awọn Obi ati Alagbatọ lati tubọ kọ ọmọ.,O ni ki wọn je ki wọn kọ iṣẹ ọwọ mọ ti iwe ti wọn n ka.,Bakan naa lo sọrọ nipa irinajo aye rẹ."
,28 Ìgbé 2022,"Ajiṣe bi Oyo laa ri- Basorun Yusuf Akinade Ayoola,Lati igba ti erin Iku Baba Yeye, Oba Lamidi Adeyemi keta ti wo , ni awọn eeyan ti n beere ibeere to pọ.,Won n beere lori eto isinku ati ọna isinku Alaafin Oyo,Eyi lo mu ki BBC Yoruba gbera lọ si Oyo lọ ṣe iwadii to yẹ nipa Abobaku, irufẹ eto isinku ti wọn n sin awon alaafin saaju asiko ayelujara ti a wa yii ati ọna ti wọn n gba fi Oba mii jẹ ni Oyo ile ati Oyo Oko pẹlu pataki awọn Oyomesi.,Basorun Yusuf Akinade Ayoola ṣalaye fun BBC Yoruba pe ki gbogbo araye le rii pe ara Alaafin Lamidi Adeyemi keta ni wọn fẹ lọ sin ni wọn ṣe gbe e sita.,O ni ki wọn le mọ pe o gbagbọ naa si ni Oyomesi ṣe jẹ ki awọn elesin Islam wẹ Oba Lamidi ki wọn si kirun si Iku Baba Yeye.,O ni pe ni kete ti awọn Musulumi kirun si alaafin tan naa ni awọn si ti gbe ara Alowolodu wọ aafin lọ lati fi yanju eto to ku.,Olootu Oyomesi, Basorun Yusuf Ayoola ṣalaye ni kikun lori ohun to ṣokunfa Abobaku ni aafin Oyo bẹrẹ lati ọdọ àwọn Alaafin to ti lọ darapọ mọ awọn Alaseku.,Bakan naa ni O tun sọ nipa idile Olokunẹsin to n jẹ Abobaku fun gbogbo Alaafin Oyo lati igba iwase.,O pari rẹ pe, eto Abobaku ti pari ni Oyo, ati pe, ẹni to yẹ ko ba alaafin Lamidi Adeyemi rin lasiko yii ṣi wa laaye ati ni alaafia.,Basorun ilu Oyo sọrọ ni kikun pe gbogbo nkan nipa Oyo lo yatọ.,O ni pe ilu Oyo ile ati Oyo Oko to gbe Oyo duro lonii ni eto, aṣa, iṣeṣe a[ti igbagbọ ninu awọn Alalẹ.,O sọ idi ti wọn ko ṣe sin Oba ni oku oru rara.,Basorun to jẹ ọlọwọ ọtun Alaafin to tun jẹ olori adari Oyo lati igba ti Oba Lamidi Adeyemi ti waja ti sọrọ lori ẹni ti ade kan lati de.,Basorun Ayoola sọ fun BBC Yoruba pe titi di ilẹ to mọ loni yii, Gbogbo Oyo nile, loko ati lẹyin odi koi tii mọ ẹni ti yoo jẹ Alaafin.,O ni eyi ko ṣeyin pe Oyo ti mọ idile to kan nitori pe, Itọsẹ lo ni Oyo,Ati pe wọn ti mọ igbesẹ aṣa ati Ifa ati bi ọrọ ṣe maa ri ṣugbọn kosi kanjukanju ninu yiyan Alaafin tuntun."
Jurgen Klopp: Akọ́nimọ̀ọ́gbá Liverpool tọwọ́ bọ̀wé àdéhùn tuntun tí yóò múu wà nípò di ọdún 2026,28 Ìgbé 2022,"Lọdun 2024 lo yẹ ki adehun rẹ to wa nilẹ tẹlẹ pari, ṣugbọn adehun tuntun to fọwọsi bayii ti sun un di ọdun 2026 bayii.,Ni ọdun 2015 ni Klopp darapọ mọ Liverpool ki o to sọ ọ bi ẹna loṣu kẹta ọdun 2022 pe o ṣeeṣe ki oun gba isinmi kuro lẹnu iṣẹ akọnimọọgba lasiko ti saa adehun oun ba pari lọdun 2024.,Ife ẹyẹ marun ni Klopp ti gba pẹlu Liverpool lati igba to ti dara pọ mọ wọn.,Nigba to darapọ mọ ẹgbẹ agbabọọlu naa lọdun 2015, Klopp ṣeleri ati mu idunnu wa fawọn ololufẹ agbabọọlu naa lati mu wọn di ẹni to ni igbagbọ to jinlẹ ninu ilepa ikọ agbabọọlu naa lati ṣe aṣeyọri.,Nigba naa, Liverpool ko tii gba ife ẹyẹ liigi ilẹ Gẹẹsi lati ọdun 1990.,Klopp ko ikọ naa sodi gba ife ẹyẹ Champions League Yuroopu ni saa liigi ọdun 2018 si 2019 ki o to ko wọn sodi gba ife ẹyẹ liigi lọdun 2020.,Nigba to n buwọlu adehun tuntun naa, Klopp ni ""inu oun dun, ayọ oun kun, oun si rii gẹgẹ bi anfani nlanla"",Klopp fi kun un pe "" Nigba tawọn to ni ẹgbẹ agbabọọlu naa mu aba adehun tuntun tọ mi wa, mo bi ara mi leere ibeere ti mo maa n beere ni gbangba lọpọ igba. Ṣe mo ni agbara ati okun lati  ṣiṣẹ naa lẹẹkansi lati ṣe awọn ohun ti ẹgbẹ agbabọọlu to dara yii nilo latọdọ ẹni to di ipo akọnimọọgba mu?"",""Ko gba mi lọpọ akoko lati ri idahun sii..ifẹ ibi yii ti gba ọkan mi."",Bakan naa lawọn amugbalẹgbẹ rẹ, Pep Lijnders ati Peter Krawietz naa ti tọwọ bọ iwe adehun tuntun pẹlu."
,27 Ìgbé 2022,"Egberun marindinlogoji ni mo fi sọ kẹkẹ di ọkada- Quyum Adewole,Quyum Adewole jẹ ọdọmọde ẹni ọdun mẹrindinlogun to n fi iṣẹ jorinjprin dara.,O ni oun bẹrẹ si ni kọ iṣẹ jorinjorin lati ọmọ ọdun mẹwaa.,Nigba ti Baba oun fi sẹnu ẹkọṣẹ.,Kini Quyum tun sọ?,Bakan naa ni Adewole Quyum tun gba awọn ọdọmode bii tirẹ ni imọran.,O ni pe osu marun un ni oun fi sọ kẹkẹ naa di alupupu.,Ati pe, ẹgbẹrun marun un dinlogoji ni oun lo lati fi ra awọn nkan pẹẹpẹẹ to fi ṣiṣẹ nsiyi."
World Cup Qualifier: Àwọn olùwòran bá pápá ìṣeré jẹ́ lẹ́yìn ìfẹsẹ̀wọsẹ̀ Nàìjíríà àti Ghana,29 Ẹrẹ̀nà 2022,"Bí ẹgbẹ́ agbábọ́ọ́lù Black Star tí orílẹ̀ èdè Ghana ṣe yọwọ́ kílàńkó Super Eagles Nàìjíríà kúrò láwo láti lè kópa níbi ìdíje ife ẹ̀yẹ àgbáyé níbi ìfẹsẹ̀wọnsẹ̀ tó wáyé lálẹ̀ àná, àwọn ọmọ orílẹ̀ èdè Nàìjíríà tí àbájáde rẹ̀ kò tẹ́ lọ́rùn yabo orí pápá náà tí wọ́n sì ba ọ̀pọ̀lọpọ̀ nǹkan jẹ́.,Ní àná ni Nàìjíríà àti Ghana gbá abala kejì ìfẹsẹ̀wọnsẹ̀ náà ní pápá ìṣeré Moshood Abiola, Abuja tó sì parí pẹ̀lú ọ̀mì góòlù kọ̀ọ̀kan.,Ní abala àkọ́kọ́ ìfẹsẹ̀wọnsẹ̀ yìí tí wọ́n kọ́kọ́ gbá ní pápá ìṣeré Baba Yara ní Kumasi, Ghana èyí tó parí láìsí góòlù kankan.,Èyí ló mú kí Ghana pegede láti kópa níbi ìdíje ife àgbáyé tí yóò wáyé ní orílẹ̀ èdè Qatar nínú oṣù kọkànlá nítorí òfin tó wà wí pé góòlù àlejò gbéwọ̀n ju tí onílé lọ.,Ṣaájú ni ìjọba Nàìjíríà ti kéde fífún àwọn ènìyàn ní tíkẹ́ẹ̀tì ọ̀fẹ́ ẹgbẹ̀rún lọ́nà ogún fún àwọn ènìyàn láti wòran ìfẹsẹ̀wọsẹ̀ náà, tí èyí sì mú kí pápá ìṣeré tó gba ẹgbẹ̀rún lọ́nà ọgọ́ta ènìyàn kún fọ́fọ́.,Ẹ̀wẹ̀, ọ̀rọ̀ dí pẹ̀ ẹ́ túká nígbà tí àwọn ọmọ Nàìjíríà ṣe ìkọlù sí àwọn agbágbọ́ọ̀lù Ghana níbi tí wọ́n ti ń yọ̀ pé àwọn pegedé pẹ̀lú jíju omi inú ọ̀rá lù wọ́n.,Lẹ́yìn tí àwọn ọmọ Ghana náà rí bi kúrò ni wọ́n tún ba ọ̀pọ̀lọpọ̀ nǹkan jẹ́ ní pápá ìṣeré náà èyí tí ìjọba ṣẹ̀ṣẹ̀ tún ṣe láìpẹ́ yìí pẹ̀lú owó ribiribi lẹ́yìn ọ̀pọ̀lọpọ̀ ọdún ti pápá ìṣeré náà ti wà ní bíbájẹ́.,Gbogbo ìgbìyànjú àwọn ẹ̀ṣọ́ ààbò láti lé àwọn ènìyàn tí inú ń bí náà já sí pàbó pẹ̀lú gbogbo tajútajú tí wọ́n fọ́n dà sí wọn.,Saaju la ti mu iroyin wa fun yin pe ileesẹ to wa fun ere idaraya lorilẹede Naijiria ati ajọ elere bọọlu lorilẹede yii ti gba tikẹẹti iwọle si gbọngan ere idaraya bii ẹgbẹrun lọna ogun.,Tikẹẹti naa ni wọn yoo pin fun awọn ọmọ Naijiria to ba fẹ woran ere bọọlu lọfẹ eyi ti yoo waye laarin ẹgbẹ agbabọọlu Naijiria ati Ghana lonii.,Igbesẹ naa nileesẹ mejeeji se lati se koriya fun ẹgbẹ agbabọọlu Super Eagles ilẹ wa lasiko ifẹsẹwọnsẹ rẹ keji pẹlu akẹẹgbẹ wọn, Black Stars ti orilẹede Ghana.,Ifẹsẹwọnsẹ yii ni ikeji laarin ẹgbẹ agbabọọlu mejeeji nitori ifẹsẹwọnsẹ akọkọ ti waye ni ọsẹ to kọja ni orilẹede Ghana.,Ifigagbaga naa ni ẹgbẹ agbabọọlu fi n kopa lati mọ ẹgbẹ agbọọlu to pegede, ti yoo lọ soju ilẹ Afirika ninu idije fun ife ẹyẹ agbaye.,Wayi o, Amugbalẹgbẹ feto iroyin fun aarẹ Muhammadu Buhari, Bashir Ahmad, ti kede loju opo Twitter rẹ pe awọn ti pese ọkọ ọfẹ fawọn ololufẹ ere bọọlu ti yoo lọ woran ifẹfẹwọnsẹ naa.,Papa isere idaraya MKO Abiola to wa nilu Abuja ni ere bọọlu naa yoo ti maa waye.,Ahmad ni awọn tikẹẹti ọfẹ naa si ti wa ni awọn ibudokọ gbogbo fawọn eeyan to ba nifẹ lati gba wọn.,Bakan naa ni ijọba Naijiria ti kede pe aago kan ọsan ni ki wọn ti ilẹkun awọn ileesẹ ijjọba pa lonii, lọna ati fun awọn osisẹ ijọba ni anfaani lati lọ woran ifẹsẹwọnsẹ naa.,Atẹjade kan to wa lati ọọfisi Olori osisẹ ọba lorilẹede yii lo sisọ loju ikede naa lna ati se koriya fun ẹgbẹ agbabọọlu ilẹ wa, Super Eagles.,Bẹẹ ba gbagbe, ọmi ni ẹgbẹ agbabọọlu mejeeji gba lasiko ti wọn koju ara wọn nilu Kumasi lọjọ Ẹti to kọja.,Orilẹede to ba si bori ninu ifẹsẹwọnsẹ toni ni yoo lọ soju ilẹ Afirika nibi idije fun ife ẹyẹ agbaye ti yoo waye lọdun yii lorilẹede Quatar."
,15 Ìgbé 2022,"Lara awọn ọna ti BBC Yoruba fi fẹ sami ọjọ naa ni lati mọ ohun ti ọjọ Ẹti rere duro fun.,Gẹgẹ bi Ẹsin Kristiẹni ti laa kalẹ, ọjọ Ẹti rere yii ni wọn kan Jesu Kristi mọ agbelebu.,Ọdọọdun si ni awọn ọmọlẹyin Kristi maa n sami ọjọ naa lọdọọdun lati fidi igbagbọ wọn ninu iku ati ajinde Jesu Kristi mulẹ.,Nigba to n ba BBC Yoruba sọrọ, ojisẹ Ọlọrun kan, tii se asaaju ijọ Celestial jakejado agbaye, to kalẹ si orilẹẹede Benin, Ẹni ọwọ Akande Adeogun sọ nipa pataki ọjọ Ẹti rere.,Ẹniọwọ Adeogun ni bi wọn ko ba kan Jesu Kristi mọ agbelebu ni, ko si jinde ni ọjọ kẹta, asan ni igbagbọ awọn Kristiẹni ko ba jẹ.,O ni iku ati ajinde Jesu yii lo fun ẹsin igbagbọ ni itumọ gidi, to si jẹ ka mọ pataki rẹ ati idamọ rẹ laarin awọn ẹsin yoku.,Ojisẹ Ọlọrun naa wa salaye pe akoko pataki ni ọdun ajinde jẹ, ko si yẹ ki ọmọlẹyin Kristi kankan fi ọwọ yẹpẹrẹ mu ọdun naa.,Adeogun wa yan pe awọn asọtẹlẹ to ti waye saaju nipa iku ati ajinde Jesu Kristi gẹgẹbi Olugbala araye ni idi pataki ti Kristiẹni fi le fi ọwọ sọya pe awọn n lọ sọrun rere."
,18 Ìgbé 2022,"Arabinrin Esther Asuquo to jẹ iya to bi Itunu Lawal ṣalaye pe ọtọ ni nkan ti awọn idile baba ọmọ oun sọ lori foonu pe o ṣe Itunu ki oun maa bọ nileewosan amọ ""bi mo ṣe de ibẹ, oku ọmọ mi ati oku ọmọ rẹ to ṣẹ bi, oku eeyan meji ni mo ba lẹyin mọto ti wọn gbe wọn si o"".,Iya Itunu ṣalaye bi igbeyawo Itunu ati ọkọ rẹ ṣe waye ti wọn fẹ ara wọn niṣu lọka ni ọdun 2018 ti Ọlọrun si fun wọn ni ọmọbinrin.,""Gbogbo nkan n lọ ni mẹlẹmẹlọ lai si wahala ko to di ọdun 2019"". Iya yii ni wọn pe oun nigba ti ija bẹrẹ laarin wọn toun si ba wọn pari rẹ niwọnba bi oun ṣe jẹ iya iyawo.,Iyalẹnu lo jẹ fun iya to ni oun ri apa lara ọmọ rẹ nigba to wa ki i ninu oṣu kejila.,""Mo pe ọkọ rẹ lori foonu, mo fi ọrọ ranṣẹ sii, a ni oun n lọ ibiṣẹ ni gbogbo igba"".,Iya Itunu ni gbogbo igba ni ko raye wa ri oun titi ti ọmọ oun fi pe oun pe ọkọ oun ko wale mọ o, o ni ki oun lọ bẹ iya oun koun to le wa sile, o si ni ọmọ oun tun ṣe bẹẹ nilẹ Enugu.,Iya ni ifẹ yii naa ni ọmọ oun fi n kẹwọ titi titi ti ọkọ naa si kọ ti ko lọ ri iya Itunu.,Iroyin ti yoo tẹle e ni ipe to gba lorii foonu pe wọn ni ọmọ oun Itunu bimọ o si daku amọ ọtọ lohun to ba nibẹ tori ati ọmọ rẹ ati ọmọ ti o bi, oku awọn mejeji ni o ba.,Arabinrin Esther sọ fun BBC Yoruba pe bi oun ṣe fẹ bẹrẹ ẹjọ pẹlu ọkọ ọmọ oun ni ilana ofin ni wọn sọ fun oun pe o wa ni ""coma"".,""Nigba ti mo tun maa fi bẹrẹ pada mo gbọ pe awọn ile baba Itunu ti fi Ọlọpaa gbe e amọ bi a ṣe n sọrọ̀ lọwọ yii, wọn ti tu u silẹ"".,Ẹwẹ, BBC Yoruba kan si Ọlọpaa lati mọ oun to ṣẹlẹ gangan."
,24 Ìgbé 2022,"Ko seni ti ko ni papaoda laye...,Asiko koowa lo ṣọtọọtọ.,Alaafin, Oba Lamidi Adeyemi re iwale asa lọ darapọ mọ awọn BabaNla rẹ ni ọjọ kẹtalologun, osu kẹrin, ọdun 2022.,Awọn to máa n dá Baba laraya nigba aye rẹ̀, awọn to n ki oriki fun Oba Atanda abẹsẹkubiojo to gunwa lori itẹ̀ àwọn Baba rẹ fun odindin ọdun mejilelaadọta tun ki oriki Oba Adeyemi bi o se dagbere fun aye pe o digbose.,Awọn to n kọrin fun Baba ni afin Oyo yii tun kọrin aro lorisiirisii lati fi yẹ Oba Lamidi Adeyemi keta si lẹyin ti baba papoda tan."
,16 Ìgbé 2022,"Ni bii ọdun melo kan sẹyin nigba ti itakun agbaye ko tii de, ere onijo yii, ti oloyinbo n pe ni “Dance Drama” si lo gbalẹ kan.,Bo se n waye lawọn ile ẹkọ, paapaa lasiko ayẹyẹ opin ọdun, naa lo n waye lawọn ile ijọsin gbogbo, paapaa lati pe ọkan awọn eeyan pada si ọdọ Ọlọrun.,Ọpọ ọdọ si lo maa n kọrin to jade lati ara ere alujo naa kaakiri nigba naa bii ‘That is to say, o ti gan pa, eyi to di asa lasiko naa.,Amọ pupọ eeyan ni ko mọ ọkunrin to ko asa ere onijo naa de saarin wa nilẹ Yoruba, eyi to gbalẹ kan nigba naa.,Oluwa rẹ ni Oluwafemi Ajewole, ti gbogbo eeyan tun mọ si Alfa Sule.,Nigba to n ba BBC Yoruba sọrọ lori bo se bẹrẹ ere onijo naa, Adewole ni lara akẹkọ ọmọ kekere kan ni imisi naa ti wa.,O ni ọmọ naa ni oun maa n kọ ni imọ isiro amọ ti ayọkuro ati aropọ ko tete ye ọmọ naa.,Idi si ree ti oun fi sọ ilana ayọkuro ati aropọ ninu isiro di orin kikọ, orin yii si ni ọmọde naa maa n ranti lati se amulo ilana ayọkuro ati aropọ ti oun ba gbe fun.,“Bi mo se bẹrẹ ere onijo naa ree amọ mo tun pa a ti lati lọkọ ẹkọ imọ ẹrọ ni Poly.,Sugbọn ọrọ kan ti akẹẹgbẹ mi ni kilaasi sọ nigba ta n reti olukọ wa fun wakati mẹta, ni Ọlọrun fi si mi leti lati pada sidi ere onijo naa.,Akẹẹgbẹ mi naa beere pe ‘se gbogbo wa la fi imọ ẹrọ ta n kọ yii jẹun ni?’,Ibeere naa gun mi lẹmi, mo gbadura si, ti Ọlọrun si sọ fun mi pe oun ti fi ọna ti maa gba han mi.,Lati igba naa si ni mo ti pada sidi ere alujo naa, to si di gbajugbaja ati itẹwọgba.”,Alfa Sule, nigba to n salaye ọpọ ipenija to koju rẹ nidi ilana ere onijo to mu pọn naa, o salaye pe oju ri pupọ.,O ni awọn ọmọde ti ọjọ ori wọn ko ju ọdun mẹẹdogun lọ ni oun ko jọ lati sere naa, ti oye isẹ naa ko si tete ye wọn nibẹrẹ.,Bakan naa lo ni oun nikan ni oun maa n sọ gbogbo ọrọ to ba wa ninu ere onijo naa boya ni oun ọkunrin ni tabi ti obinrin.,Amọ iyawo oun lo n fọ oun obinrin bayii nigba ti oun gbe iyawo.,Pabambari ipenija to ni o tun koju oun ni ti awọn Kristiẹni to wa nijọ alasọ funfun ati awọn Musulumi ti wọn ro pe awọn ni oun fi ere onijo gbogun ti."
,25 Ìgbé 2022,"Iran Yoruba lo ni iwa omoluwabi ati ọpọlọ pipe- Ojogbon Banji Akitoye.,Olori Ilana Omo Oodua to n ja fun ominira iran Yoruba kuro labẹ orilẹ-ede Naijiria gbalejo BBC Yoruba.,Ojogbon Banji Akitoye sọrọ pupọ lori idi mẹrin ti iran Yoruba se gbọdọ kuro labẹ isejoba Naijiria lapapọ.,Ojọgbon Banji Akitoye ni pe abuja kan ko si lorun ọpẹ ju pe ki iran Yoruba da duro lọ.,Baba agba to n sakoso Ilana Omo Oodua menuba bi awọn ọmọ Yoruba se n lu aluyo nilẹ okeere nitori pe ọlọpọlọ pipe to ni iwa omoluwabi ni wọn jẹ.,Baba ni pe o to gẹ, iran Yoruba setan lati da duro laibẹru.,O ki awọn akọni iran Yoruba laya pe ki wọn ma ṣojo nitori pe àlá Oduduwa Nation yoo wa si imuṣẹ.,Bakan naa ni Ọjọgbọn Akitoye pe ki awon eeyan Yoruba fi ọkan bale lori Oloye Sunday Igboho.,O ni pe laipẹ ni Sunday Igboho yoo pada wa sile ni Ibadan ni Naijiria.,O ni pe ki wọn maa reti Igboho Ooṣa laipe laijinna nitori pe ko sewu."
"Eid-el-fitr: Lẹ́yìn tí wọ́n rí òṣùpá, Sultan kéde ọjọ́ Ajé gẹ̀gẹ́ bíi ọjọ́ ọdún ìtúnu àwẹ̀",30 Ìgbé 2022,"Sultan lo sọ ọrọ naa ninu atẹjade kan, eyii ti Ọjọgbọn Sambo Junaidu, to jẹ alaga igibimọ to n ri si ọrọ ẹsin ni Sokoto buwọlu.,O ni igbimọ naa ko ri oṣupa ṣaaju kaakiri Naijiria, o si kede pe ọjọ Aiku ni yoo jẹ ọgbọn ọjọ oṣu Ramadan, iyẹn 1443AH.,Sultan ni oun ti gba iroyin wọn wọle, o si kede ọjọ Aje, ọjọ keji, oṣu Karun un, ọdun 2022 gẹgẹ bii ọjọ kinni Shawwal 1443AH, tii ṣe ọjọ ọdun itunu awẹ.,Lẹyin naa lo ba gbogbo awọn Musulumi ni Naijiria yọ, to si tun gbadura ibukun Ọlọrun fun wọn.,O tun rọ awọn Musulumi lati tẹsiwaju lati maa gbadura fun alaafia ati itẹsiwaju Naijiria.,Ibẹrẹ ati opin awẹ Ramadan jẹ nkan ti ọpọ amaa foju sọna si., Awẹ tọdun yi ti bẹrẹ ṣugbọn o ṣi ku diẹ ti yoo pari nitori awọn alaṣẹ musulumi ni Naijiria ati Saudi lawọn ko ri oṣu tuntun., Ọsu tuntun yi to jẹ ti oṣu Shawwal ni onka oṣu oju ọrun musulumi lo jẹ atọna pe awẹ Ramadan ti pari., Kaakiri loju opo ayelujara lawọn eeyan ti foju sọna de iroyin pe wọn yoo ri oṣu tuntun yi., Koda igbimọ to gajulọ eleyi to n ṣakoso eto ẹsin Islam ti ni kawọn eeyan bẹrẹ si ni wa oṣu yi ṣaaju asiko yi.,Sultan ilu Sokoto,Alhaji Muhammad Saád Abubakar, to jẹ olori musulumi Naijiria lo fi ikede yi sita gba tẹnu igbimọ to n wa oṣu., Amọ nigba ti yoo fi di irọlẹ mọ aṣalẹ ọjọ Abamẹta ikede jade pe wọn ko ti ri oṣu tuntun yi.,Naijiria nikan kọ ni iroyin bayi ti jade.,Lorileede Saudi awọn igbimọ to n wa oṣu tuntun Ramadan nibẹ naa ti sọ pe toun ti bi oju ọjọ ṣe mọlẹ kedere awọn ko ri oṣu tuntun.,Eleyi waye lẹyin ti wọn ran awọn oniṣẹ lati lo irinṣẹ igbalode fi wa oṣu tuntun yi.,Ni ilana ẹsin Islaamu bi wọn ba ti wa oṣu Ramadan ti wọn ko ri, ohun to kan ni pe ki wọn ka oṣu Ramdan ko pe ọgbọn.,Loni tii ṣe ọgbọnjọ oṣu Kẹrin to ṣe deede ọjọ Kọkandinlọgbọn oṣu Ramadan ni wọn wa oṣu ti wọn ko ri.,Ko si ṣiṣe kan ko si aiṣe bayi ju pe ki awọn musulumi gba awẹ pe ọgbọn ki wọn si tunu ni ọjọ kini oṣu tuntun Shawwal.,Eyi tunmọ si pe ọjọ ọdun itunu awẹ ni Naijiria yoo maa jẹ ọjọ Keji oṣu Karun un ọdun 2022 tii ṣe ọjọ Aje."
Merry Home Hotels: Ìjọba gbé ilẹ ìtura tì pa lẹ́yìn tí àwọn oníbárà rẹ̀ bẹ̀rẹ̀ sí ń pòórá,1 Èbibi 2022,"Bo tilẹ jẹ pe wọn ti gbe oku obinrin kan jade nile itura naa, wọn ṣi n wa awọn eeyan mii to lọ sun nibẹ.,Kọmiṣọna fun eto iroyin ni Abia, Eze Chikamnayo lo fidi ọrọ naa mulẹ fun awọn akọroyin.,O ṣalaye pe o ṣe pataki lati ti ile itura ọhun pa lẹyin ti awọn eeyan to n ba ile itura naa dowopọ berẹ si n poora lojiji.,Kọmiṣọna naa ṣalaye pe aipẹ yii ni obinrin kan lọ sile itura naa, pẹlu ọmọ jojolo lọwọ atawọn okunrin meji mii, gẹgẹ bii ẹrọ ayaworan CCTV ṣe ṣafihan rẹ.,O ni awọn okunrin meji naa fi ile tura ọhun silẹ pẹlu ọmọ jojolo naa, amọ obinrin naa ko ba wọn jade.,Lasiko ti awọn oṣisẹ ile itura naa lọ ja ilẹkun yara ti wọn gba, wọn ba oku obinrin naa nibẹ ti wọn ti ge awọn ẹya ara rẹ kan lọ.,Chikamnayo sọ pe ijọba ipinlẹ Abia ti gbọ irufẹ iṣẹlẹ bẹẹ nile itura ọhun, paapaa lagbegbe ibi ti 'swimming pool' ile itura naa wa.,O ni ko si ijọba ti yoo la oju rẹ silẹ ki awọn kọlọrọsi kan maa wu iwa ọdaran ni ipinlẹ oun.,Kọmiṣọna naa sọ pe awọn to lọwọ ninu iṣẹlẹ iku oloogbe naa ninu ile itura ọhun ni ọwọ awọn ọlọpaa ti tẹ, ile itura naa yoo si wa ni titi pa lọwọ yii.,Gẹgẹ bii ohun to sọ, awọn ko ni gba awọn ọdaran laye lati fi ipinlẹ naa ṣe ibuba.,O kilọ fun awọn to ni ile itura lati bojuto irufẹ ile itura bẹẹ, bi bẹẹ kọ awọn yoo maa gbe ile itura to ba tapa si ofin ti pa.,Ẹwẹ, ileeṣẹ ọlọpaa ipinẹ ọhun ti sọ pe oku obinrin naa ti wa nile igbokupamọsi fun ayẹwo, gbogbo awọn to si lọwọ ninu iku rẹ ko ni lọ lai foju wina ofin."
,21 Ìgbé 2022,"Ọjọ diẹ sẹyin lọsẹ yii ni Alfa Olasupo Akinola naa bọ sita pe oun n kede lati dije du ipo Aarẹ Naijiria lọdun 2023.,Lori ayelujara, aworan rẹ wa kaakiri to gbe aworan ara rẹ ati ipo to n lọ fun dani.,Olasupo kede erongba rẹ niwaju awọn ọmọ ìjọ rẹ n'ilu Ibadan lọjọ Aiku.,Ọrọ to si gba ori ayelujara kan lọjọ naa ni pe Ọlọrun lo sọ fun oun pe ki oun dide lọ gbe apoti idibo lati di aarẹ.,Eyi lo mu ki BBC Yoruba gbera lọ si ilu Ibadan nibi ti Alfa yii fi ṣe ibudo lati jẹ ko tan imọlẹ si ọrọ lerefee ti awọn eeyan n ka lori ayelujara.,Nibẹ la ti rii wipe Ọmọwe gaan ni Alfa yii to si tun ni imọ kikun nipa ẹsin Islam ati pe eyi ko fa a kuro ninu oṣelu gẹgẹ bo ṣe n ṣe takuntakun ninu ẹgbẹ oṣelu rẹ, APC bo ṣe sọ.,""Lati igba ti mo ti pari ile ẹkọ ti mo si darapọ mọ oṣelu, gbogbo awọn adari to ti dide ni mo n tẹle tọkantọkan"".,O ni lati ileewe naa ni Ọlọrun ti ni oun fẹ lo oun lati tun orilẹede yii ṣe.,Iha ti ẹsin Islam kọ si òṣelu pọ gidi gan, imọ ti aye ko lee dari oṣelu, eeyan Ọlọhun naa lo le dari orilẹede yii, ti yoo mu aye bintin bayii"".,Sheikh ni oun mọ pe gbogbo eeyan lo maa n gbadura ni Naijiria torinaa ki gogbo wọn lọ gbadura si orukọ oun wo boya oun ni ki wọn si gbaruku ti oun.,O fi kun un pe bi oun ba di aarẹ, onikaluku ni yoo maa ṣe ẹsin rẹ lọtọọtọ."
Sleeping with Dog Video: Bá ajá tàbí ẹranko mìíràn ló pọ̀ kò sí fí ẹ̀wọ̀n ọdún mẹ́rìnlá jura,30 Ìgbé 2022," Iroyin yi jẹyọ nigba tawọn fọnran fidio kan bẹr si ni foju han nibi tawọn obinrin kan ti n ni ibalopọ pẹlu aja., BBC ko ribi fidi awọn fidio yi mulẹ ṣugbọn ibi taa gba wọ inu awuyewuye yi ko ṣẹyin fidio mii ti arabinrin kan ti ni ko si ohun to buru boun ba ba aja ni iblaopọ.,Fọnran fidio yi to wa loju opo ayelujara TikTok ṣafihan arabirin naa torukọ apejẹ rẹ ni TikTok n jẹ @she.vanesa.,Fido naa ti ko pe iṣẹju kan la ri bi arabinrin yi ko ṣe bikita to si n sọ pe ''aja ni mo basun mi o pa eeyan'', Ko darukọ ara rẹ, bẹ si ni ko fi ẹri kankan han pe oun ni ibalopọ pẹlu aja ju ọrọ to n sọ ninu fidio naa.,O ni ohun ko ko arun kankan nibi ibalopọ yi ati pe ki awọn eeyan sinmi ẹjọ nitori ''mo n gbadun owo naa'', O darukọ miliọnu kan le ẹgbẹrun lọna irinwo Naira to si n beere boya awọn to n sọrọ ti ri iru owo yi ri.,Awuyewuye lori ọrọ yi pin si ọna to pọ.,Ninu  rẹ la ti ri awọn to n sọ pe eemọ nla ni iru iṣẹlẹ yi jẹ ati pe o tọka si pe isalẹ ọrọ lẹgbin lawujọ taa wa yi.,Lọdọ awọn miran eleyi to jẹ ohun to kan wa ni iriwisi lori nkan ti ofin orileede Naijiria sọ nipa ibalopọ pẹlu ẹranko.,A kan si iwe ofin Naijiria labẹ abala to sọrọ nipa iwa to tako ijẹọmọluabi,(Offences against morality),Gbagada gbagada lo wa labẹ isọri okoolenigba din mẹfa,214,eyi to sọr nipa ẹsọ to lodi si iṣẹdamọniyan.,Ohun ti ofin naa si sọ ni pe: ''ẹnikẹni to ba ni ibalopọ ni itako iṣẹdamọniyan pẹlu ẹranko tabi to gba ọkunrin laaye lati ni ibalopọ pẹlu ọkunrin tabi obinrin mi ni itako iṣẹda rẹ,o ti dẹṣẹ ni yẹn'',Ijiya ti ofin yi la kalẹ gẹgẹ bo ṣe wa labẹ ofin yi si ni ẹwọn ọdun mẹrinla.,Bakan naa ni ofin yi sọ pe ẹnikẹni to ba n gbero lati hu iru iwa yi, ẹwọn ọdun meje ni yoo fi gbara.,Koda iwe ofin ni awọn agbofinro le mu iru eeyan bẹẹ lalae ni iwe ipẹjọ taa mọ si warrant lede oloyinbo.,Titi di igba ta fi n se akojọpọ iroyin yi, a ko ti gburo eyikeyi ẹka agbofinro ijọba ko dasi ọrọ naa.,Ni eyti tii jẹ ootọ, a ko le fidi ibi ti fọnran fidio naa ti wa boya ni Naijiria nibi yi ni tabi ni ilẹ okeere.,Amọ bi nkan ti ṣe ri ati bi ofin ti ṣe laa kalẹ yi, ihuwasi nini ibalopọ pẹlu ẹranko ni Naijiria lodi si ofin Naijiria."
Abeokuta car theft: Wòlíì Olubọla ni wọ́n fẹ̀sùn kàn pé ó jí ọkọ̀ ọmọ ijọ̀ lọ ní Abeokuta,30 Ìgbé 2022,"Kayeefi nla patapata ni ọrọ ọkunrin kan lori bi wọn ṣe fẹsun kan an wi pe o ji mọto onimọto gbe salọ, ti ko si tii sẹni to le sọ pato ibi to wa titi di asiko yii.,Okunrin naa ti wọn pe orukọ rẹ ni Olubọla Fakrogha ṣi n jẹ titi di asiko ti a pari akojọpọ iroyin yii,,BBC Yoruba gbọ pe Olubọla ni olori ijọ Sẹlẹ, iyẹn Celestial Church of Christ 'Gbogbo Aiye Parish' to wa niluu Abẹokuta, ti wọn si lo ti pẹ ninu ijọ naa.,Iroyin to tẹ wa lọwọ sọ pe lọjọ Aje, ọsẹ yii ni Olubọla pe ọkunrin kan ti orukọ rẹ n jẹ Ọmọkayọde Adekọya lori foonu wi pe oun riran nla kan to banilẹru si i.,Ati pe oun fẹẹ ṣe awọn eto kan fun un, ti yoo jẹ ko bọ ninu iṣoro to n dojukọ lọwọlọwọ, ti awọn mejeeji si fi ipade si ọjọ kẹji, to jẹ ọjọ Iṣẹgun, Tusidee.,Ijọ Sẹlẹ lawọn mejeeji jọ n lọ, bo tilẹ jẹ ọtọọtọ ni ẹka ijọ wọn, ti wọn si ti mọ ara wọn tipẹtipẹ.,Agbegbe Adatan ni Adekọya ti lọ fi mọto gbe Olubọla lọjọ naa, ti wọn si jọ lọ si odo kan to wa lagbegbe Agbelọba si Akin-Olugbade niluu Abẹokuta, ipinlẹ Ogun.,Nibẹ ni wọn ti lọ wẹ iwẹ iṣẹgun. Bi wọn ṣe debẹ la gbọ pe Olubọla f'ọgbọn gba kọkọrọ mọto ọhun, iyẹn Toyota Corolla ti nọmba idanimọ rẹ jẹ EKY 498 GP lọwọ wi pe ko ma ba a jabọ sodo.,Igba ti wọn ni Adekọya wẹ tan, lo pada lati lọ sibi ti mọto wa, ṣugbọn to jẹ iyalẹnu wi pe mọto ati Wolii naa ti poora. ,Wọn tiẹ ni Adekọya kọkọ ro pe ṣe lo fi mọto naa lọ ran nnkan, ṣugbọn lẹyin wakati meji ti ko ri i, lo to fibinu kuro nibẹ.,BBC Yoruba tun gbọ pe tilẹ ọjọ naa fi ṣu ni wọn fi pe nọmba foonu Adekọya mejeeji to wa ninu mọto naa, ati nọmba Olubọla, ṣugbọn ti ko gbe e. ,Ọjọ keji ni wọn to ṣẹṣẹ lọ fi to ileeṣẹ ọlọpaa ti ẹkun Ibara niluu Abẹokuta leti, ti a si gbọ pe latigba naa ni iwadii ti bẹrẹ.,Wọn ni igba ti Olubọla yoo kọkọ gbe foonu, ṣe lo sọ pe agbegbe Apẹtẹ loun wa niluu Ibadan, ipinlẹ Ọyọ, nibi ti mọto naa bajẹ si.,Ati pe toun ba ti tun un ṣe tan, oun yoo gbe e pada fun ẹni to ni i, ṣugbọn ti wọn ko ti i ri titi di asiko ti a pari akojọpọ iroyin yii., ,Nigba Adekọya n ṣalaye ọrọ naa fun BBC Yoruba, Ọgbẹni Adekọya to ni mọto naa sọ pe oun ko ti i gbadun ara oun latigba tiṣẹlẹ naa ti waye, nitori pe ẹfọri nla lo n jẹ f'oun., O ni: ""O ti pẹ ti a ti jọ mọra, bẹẹ lo si ti pẹ ti a ti jọ sọrọ gbẹyin. ,Mi o mọ ibi to n gbe, ṣọọṣi to n lọ ni mo ti mọ ọn. ,Ṣa deede lo pe mi lọjọ Ajẹ, wi pe oun ri awọn iṣipaya kan si mi, wi pe ka pade lọjọ keji. O ni ki n wa pade oun lati lọ ṣe iṣẹ itusilẹ fun mi.,""Lotitọ ni mo n la awọn iṣoro kan kọja, gẹgẹ bi ọmọ ijọ Sẹlẹ ti emi naa jẹ, igbagbọ wa ni pe ẹnikẹni ni Ọlọrun le ran lati jiṣẹ bayii fun wa.,""Nigba ti a de odo, mo gbe mọto mi sẹgbẹ kan, mo ko awọn foonu mi mejeeji sinu mọto, mo si tilẹkun mọ ọn. ,Bi mo ṣe fẹẹ wọnu odo naa lo sọ pe ki n mu kọkọrọ mọto mi wa, ko ma ba a jabọ s'odo. Mi o ro o lẹẹmeji ki n to mu kọkọrọ naa fun un. Mi o mọ pe o ni iṣẹ buruku to fẹẹ ṣe.,""Bi mo ṣe wẹ tan, ti mo pada sibi ti mo gbe mọto si, ni mi o ba mọto. ,Mo kọkọ ro pe boya o lọ ran nnkan ni, ṣugbọn lẹyin wakati meji ti mi o ri, ni mo kuro nibẹ, ti mo si lọ si ṣọọṣi ti mo ti mọ ọn ri., Igba ti mo debẹ ni wọn sọ fun mi pe o ti le ni ọsẹ meji ti wọn ti tilẹkun ṣọọṣi naa pa. ,Adekola salaye fun akoroyin BBC pe: ""Igba ti a ko ri, la bẹrẹ sii fi fọto rẹ, ati nnkan to ṣe ranṣẹ kaakiri ori ayelujara. ,Igba to ri nnkan ti a ṣe yii, lo ṣẹṣẹ pe wi pe kii ṣe pe ṣe loun ji mọto naa gbe, bi ko ṣe pe oun kan ya a lo lasan ni. ,O si bẹbẹ pe oun maa da a pada lọjọ naa. Mi o ri mọ, ṣe lo pa foonu rẹ. Foonu mi mejeeji lo wa ninu mọto.,Ọjọ Ẹti, ana ni ẹnikan pe wa wi pe ka ṣe suuru pẹlu ẹ nitori pe o maa gbe mọto naa pada wa. ,A ko ri, bẹẹ ni gbogbo foonu rẹ ko lọ. Igba to di irọlẹ ni ẹnikan pe mi wi pe mo ni mẹseeji ti wọn fi ranṣẹ si mi, nigba ti mo debẹ, lo jẹ pe ọkan lara awọn foonu mi, pọọsi ati kọkọrọ ile mi lo fi ranṣẹ.,""Foonu mi to wa lọwọ ẹ ni mo fi n ṣiṣẹ aje, kaadi ATM mi pẹlu ọpọlọpọ iwe ti mo fi n ṣiṣẹ lo wa ninu mọto mi. ,Nnkan ko lọ deede nitori pe gbogbo awọn to le ran mi lọwọ ni ẹrọ ibanisọrọ wọn wa lori foonu to gbe salọ.,""Ijọ Sẹlẹ naa ti dide fun iranlọwọ lori bi wọn ṣe maa ri i. ,Ṣe lo n sọrọ bi ẹni pe oun ya mọto naa ni, ṣugbọn to jẹ pe irọ lo n pa. Lotitọ mo nigbagbọ pe mo maa ri mọto mi gba pada."" ,Agbenusọ f'awọn ọlọpaa ipinlẹ Ogun, Abimbọla Oyeyẹmi nigba to n sọrọ, jẹ ko ye wa pe oun yoo ṣe iwadii rẹ lati mọ nipa ẹ daadaa."
KNUST student murder: 100 Cedis owó ilẹ̀ Ghana tó jẹ ọ̀rẹ́ rẹ̀ ló mu gbẹ̀mí rẹ̀,30 Ìgbé 2022,"Ileeṣẹ ọlọpaa ni kete ti wọn de ibi ti iṣẹlẹ naa ti waye ni wọn ri pe ọrun oloogbe naa wu, ti ẹjẹ si n jade lati imu rẹ.,Bakan naa ni wọn ri igi nla to ṣeese ki o fi pa oloogbe naa ni bii ogun mita si ibi ti ara oloogbe naa wa.,Gẹgẹ bi ileeṣẹ ọlọpaa ni ilẹ Ghana ṣe ṣọ, oloogbe naa Nana Gyamfi lo ṣabẹwo si afurasi Emmanuel Boateng ni ile rẹ ni agbegbe Esaso-Kwabiafo.,Awọn mejeeji ni wọn jọ kuro ni ile amọ oloogbe naa ko pada si ile mọ.Ẹyin igba naa ni wọn ri oku rẹ ni irọlẹ Ọjọ Ẹti.,Ileeṣẹ ọlọpaa ni afurasi Emmanuel Boateng jẹwọ pe oun loun  tan ọrẹ rẹ lọ si inu igbo ki oun le ṣeku pa.,Ileeṣẹ ọlọpaa ni afurasi naa ni oun pa ọrẹ oun nitori oun ko fẹ san ọgọrun Cedis ti oun jẹ.,Agbẹnusọ Ọlọpaa, Godwin Ahianyo ni ẹnu ẹkọṣẹ aranṣọ ni afurasi naa wa ki iṣẹlẹ ọhun to waye, to si ji ẹrọ ilewọ rẹ, Iphone 11 Pro Max.,Ijọba ni o ṣeeṣe ko jẹ pe kii ṣe nitori owo nikan lo ṣe pa ọrẹ rẹ, ki nkan mi wa lẹyin rẹ.,Bakan naa ni baba oloogbe, Yaw Adugyamfi ni o da oun loju pe nitori foonu ọwọ rẹ ni wọn ṣe pa.,Ologbe naa, Nana Gyamfi lo jẹ akẹkọọ ipele keji ni fasiti Ẹkọ imọ sayẹnsi ati imọ ẹrọ, Kwame Nkrumah University of Science and Technology (KNUST).,Ẹkọ imọ biological science ni Gyamfi ni ohun nkọ ki o to ku iku aitọjọ.,Awọn ara agbegbe Kumasi ni iyalẹnu ati ibanujẹ ni iku akẹkọọ naa jẹ fun wọn ni ilu ọun.,Nibayii, Boateng wa ni panpẹ ọlọpaa lọwọlọwọ, ti o si foju balẹ ẹjọ pẹlu ni Ọjọ Karundinlọgbọn, Oṣu Kẹrin, ọdun 2022."
Afurasí Oníṣòwò ǹkan ìjà olóró méje kó sí pańpẹ́ Ọlọ́pàá ní Jos àti Taraba,30 Ìgbé 2022,"Ikọ ọtẹlẹmuyẹ ileesẹ  ọlọpaa ni ilu Jos ni ipinlẹ Plateau ti kede pe awọn ti ri ogbori onisowo nkan ija oloro mẹrin mu tawọn si ri nkan ija oloro gba lọwọ wọn.,Wọn fi ọrọ yi lede ninu atẹjade kan ti wọn fi sita lati ọwọ agbẹnusọ ileesẹ ọlọpaa lapapọ Naijiria,Muyiwa Adejobi.,O sọ pe awọn ibọn AK47 mẹtadinlọgọta ati awọn ọta ibọn ti onka rẹ ko mọ niwọn lawọn ri gba ni Plateau ati awọn ipinlẹ miran.,Muyiwa darukọ awọn afurasi yi gẹgẹ bi "" Hamza Zakari (aka Hamzo) ẹni ogun ọdun, Abubakar Muhammed (aka Fancy)ẹni ọdun mejilelogun, Umar Ibrahim ẹni ọdun marundinlọgbọn ati Muhammed ,Abdulkarim (aka Dan-Asabe) ẹni ọidun mẹtadinlogoji ti gbogbo wọn n gbe ni ilu Jos.'',O tẹsiwaju pe ọwọ tẹ awọn afurasi yi lẹyin ti awọn gbọ nipa iwa aburu ti wọn hu ni Jos ati agbegbe rẹ.,Gẹgẹ bo se sọ,awọn afurasi yi t jẹwọ iwa buruku wọn nipda kikopa ninu tita ati ipese nkan ija oloro fawọn ọdaran to n da omi alaafia Jos ati agbegbe rẹ ru.,Ko mọ bẹẹ, Muyiwa ni awọn nkan ija oloro ti wọn n ta a tun maa fun awọn alaburu mi lanfaani lati dunkoko mọ araalu lawọn apa ibomiran lorileede Naijiria.,''awọn ikọ oluwadii wa n tọ pipin awọn ti wọn jijọ n sisẹ pọ,laipẹ ọwọ yoo tẹ awọn naa'', Bakan naa lo sọ pe awọn ikọ ọtẹlẹmuyẹ ọlọpaa tun ribi mu awọn afurasi mẹta mii ni Taraba to se pe nkan ija oloro tita ni wọn yan laayo.,Ni ijọba ibilẹ Ibi ni ọwọ ti tẹ afurasi mẹta  Bello Sani, Venab Puncat ati Yusuf Nahod.,''Lẹyin ifọrọwanilẹnuwo gbogbo awọn afurasi yi lo jẹwọ pe awọn ra ibọn  AK47 ati ibọn SMG kan ni iye owo to to #900,000. A n gbiyanju lati ri awọn agbodegba wọn mu ki a si ri awọn nkan ija oloro gba lọwọ wọn'',Ipinlẹ Taraba lẹnu ọjọ mẹta yi jẹ ibikan tawọn ọdaran  ti  n sọsẹ ti a si n gbọ iroyin ikọlu lorisirisi nibẹ.,Laipẹ lawọn kan se ikọlu pẹlu ado oloro si ile ọti kan to wa ni ijọba ibilẹ Ardo-Kola.,Ninu ikọlu yi,ọpọ lo ku ti aimọye si farapa.,Yatọ si ikọlu iru eleyi t iki ọ agbesunmọmi ISWAP ti sọ pe awọn lawọn wa nidi rẹa, ikọlu a maa waye laarin  awọn darandaran ati  awọn agbẹ lagbegbe naa.,Ọpọ ẹmi lo ti ba awọn irufẹ ikọlu yi lọ ti awọn araalu si ti kesi ijọba lati mura si ọrọ aalbo ati isọwọ bi awọn nkan ija oloro ti se n wa  lọwọ araalu.,Ewẹ awọn ọlọpaa sọ pe awọn afurasi yi yoo foju ba ile ẹjọ ni kete tawọn ba ti pari iwadii."
"Gbenga Adeboye: Òní ló pé ọdún 19 tó kú, kí lẹ rántí nípa rẹ̀?",30 Ìgbé 2021,"Ọ̀gbẹ́ni Adeboye, tó jẹ́ agbóhùnsáfẹ́fẹ́, adẹ́ẹ̀rínpòṣúnú, àti akọrin ṣaaju ikú rẹ̀, jẹ́ ìlúmọ̀ọ́ká lẹ́ka àwọ̀n amúlùdún, tọ́pọ̀lọpọ̀ agbóhùnsáfẹ́fẹ́ sí fi ṣe àwòkọ́ṣe.,Elijah Oluwagbemiga Abefe Adeboye ni orukọ abisọ rẹ, amọ Alhaji, Pastor, Olúwo, Jengbetiele, Itu baba ita, Alaye mi Gbengulo àti àwọn orúkọ míràn tó pani lẹ́rìn lo n jẹ lẹnu isẹ.,Kò sí àníàní, ọ̀pọ̀lọpọ̀ ni kò lé gbàgbé ádẹ́rìnposónu sọ̀rọ̀sọ̀rọ̀ náà nítori àwọn iṣẹ́ to ti gbése kí ó to gbà fún ikú lọgbọ̀n ọjọ oṣù kẹrin, ọdún 2003.,Láti túbọ̀ ṣe ìràntí Gbẹnga Adeboye, A ṣe àkójọ àwọn nǹkan mánigbàgbé mẹ́wàá tó ti ṣe nile aye.,Àwọn nǹkan málègbàgbé nípa Gbenga Adeboye.,Gbenga Adeboye ti gbogbo ènìyàn mọ̀ sí Funwọntan, ni ó wà lára àwọn ẹni àkọ́kọ́ tó sọ àwàda kẹrikẹri dí iẹwọgba gbogbo ènìyàn, kí àwọn ènìyàn mii tó lájú síbẹ̀.,Títí di àsìkò yìí, kò tíì ṣí ẹni tí o le ti ẹsẹ̀ bọ bata Gbenga Adeboye láti àsìkò yii titi di igba tó lọ sinmi láyà Oluwa. ,Lẹ́yin àìsàn tó niṣe pẹ̀lú kídìrín ní Gbega Adeboye gba èkuru jẹ lọ́wọ́ ẹbọra.,Nígbà tí a bí Gbenga Adeboye, Elijah Oluwagbemiga Adeboye ni wọn sọ ọ́, sùgbọ́n nígbà tí yóò fi kú, o níra láti le sọ iye orúkọ tó n jẹ́ lẹnu isẹ.,Ìdí ni pé nínú orín àti àwàdà tí o má n ṣe, ló ti jẹ́ oníruurú orúkọ bii Funwontan, Alhaji Pastor Oluwo, Jengbetiele, Itu baba Ita, Alaye mi Gbengulo àti àwọn orúkọ mííràn.,Gbenga Adeboye jẹ ọkan ninu àwọn to ni ẹbun púpọ, ti o sì ni ìmọ̀ tó pọ̀ nínú iṣẹ̀ tọ yàn láàyò.,Kò sí ìgbà tó bá ń ṣe ohunkóhun ki àwọn ènìyàn má rín ẹ̀rin àrìn tàkìtì, sọ̀rọ̀sọ̀rọ̀ ni, oludari ayẹyẹ lóde àríyá ni pẹlu, bakan naa lo tu maa n kọrin.,Nígbà ayé rẹ̀ àti lásìkò tó kú tan, gbogbo ènìyàn ló n jẹ̀rí si pé Gbenga Adeboye jẹ́ onínu dídùn ọlọ́rẹ ati ẹni ti kò máyé le rara. ,Ọ̀kàn nínú ọ̀mọ̀ Funwọntan lo fi idi ọ̀rọ̀ yìí múlẹ̀ fún BBC lásíkò ìfọ̀rọ̀wérọ̀ pẹ̀lú rẹ̀. ,""O yá bábá mi kí a mú gàrí ju kí ará ìta má ri ounjẹ jẹ lọ."",Ọ̀pọ̀ ló má a n pè Gbenga Adeboye ni olùtọ́nisọ́nà fún àwọn tó ṣẹ̀ṣẹ̀ ń dìde ni Alayé mi Gbengulo, bi ọ̀pọ̀ ṣe má a n pè é.,Ìròyìn fi ye ni pé, Gbenga Adeboye lo jẹ́ kí gbogbo ènìyàn mọ gbájúgbàjà òṣèré Fathia Balogun bii isana ẹlẹẹta nítorí pé ó ṣe àfihàn rẹ̀ nínú ijó orin rẹ̀ kan. ,Àwọn ènìyàn bí Baba Gboin, Ereke ni Sọobu àti àwọn mííràn ló ti ara Adeboye dide pẹlu.,Gbenga Adeboye jẹ́ ẹni ti kìí fi Ọjọ́rú ṣere nígbà ayé rẹ̀, abúrò rẹ̀ kan lo fi ìdí ọ̀rọ̀ yìí múlẹ nínú àwo orin kan tó gbé jáde.,Ninu awo orin naa lo ti sọ ìtàn ayé Gbenga Adeboye kí ó tó di ìlúmọ̀ọ̀ká lásìkò náà, Ọmọ Majẹmu lo pe àkọle orin náà. ,Ọjọ́rú jẹ́ ọjọ́ àrà ọ̀tọ̀ fún Gbenga Adeboye, gẹ́gẹ́ bí ó ṣe sọ, ọgbọ̀n ọjọ́, oṣù kẹsan ọdun 1959 ni wọ́n bíi,Ọjọ́rú ló bẹ̀rẹ̀ ilé ìwé, Ọjọ́rú bákan náà ló rin ìrìnàjò àkọ́kọ́ rẹ̀ lọ sí ilẹ̀ Amẹrika, Ọjọ́rú náà lo ṣe ètò Radio rẹ̀ àkọ́kọ́.,Ọjọ́rú, ọgbọ̀n ọjọ́, Oṣù kẹrin ọdún 2003 lo kú, wọ́n sì sí ni Ọjọ́rú, ọjọ́ kẹrinlà, oṣù karun ọdún 2003.,Wọ́n máá n ri Gbenga Adeboye gẹ́gẹ́ bí ẹni tó ti rí ọ̀run, kí ó tó kú.,idi ni pe o ti kọkọ ku nile iwosan, ti okiki si ti gba aye kan, ko to tun wa ji pada, ko si pẹ lẹyin igba naa, to tun jade laye pada.,Asiko perete to lo laye lẹyin iku rẹ akọkọ naa si lo gbe awo orin kan sita, ninu eyi to ti sọ bi ọrun se ri ati iriri ranpẹ to ni lajule ọrun nigba iku rẹ akọkọ.,Gẹ́gẹ́ bí ó ṣe sọ nínú àwo orin naa, o ni òun kú, òun si rí Ọlọ́rún, sùgbọ́n ó dá òun pada láti lọ pari iṣẹ́ tó ran òun láti gbé ilé ayé ṣe ni.,Bákan náà lo ni Ọlọrun sọ fún oun pé, tí òun bá kú, wọ́n gbọdọ sin òun pẹ̀lú Bíbelì àti ìwé orin. ,Àwo orin rẹ̀ yìí si lo dá onirúrú awuyewuye sílẹ̀ láwujọ lásìkò náà."
,30 Ìgbé 2022,"Ooru maa n mu mi nitootọ ti mo ba wa ninu aṣọ alantakun mi- Jonathan,Ariwo ọkunrin alantakun to n fọ ilu Osogbo mọ nipinlẹ Osun ni Iwo oorun guusu Naijiria ni aye n pariwo lori ayelujara bayii.,Eyi lo mu ki , to jẹ ọkan lara awọn akọroyin BBC Yoruba lọ wa a kan ni Osogbo. ẹwo ohun ti wọn ba bọ ninu fọnran fidio yii.,Ogbeni Jonathan Olakunle Olanlokun salaye fun BBC Yoruba pe oṣu kejila, ọdun 2020 ni oun bẹrẹ si ni wọ aṣọ naa.,O salaye pe orilẹ-ede America ni oun ti wa aṣọ naa kan ko too de si Naijiria fun oun.,O ni ìran lati bẹrẹ itaniji lati gbogun ti iwa idọti ni o sun oun de idi fifi aṣọ alantakun gba opopona ati adugbo ati ọja kaakiri Osogbo."
Sister Kate: Mò ń wọ ìjáàbù kí àwọn okùnrin má bà ṣìnà ìjọba ọ̀run nítorí bẹ̀bẹ̀rẹ́ ìdí mi,30 Ìgbé 2022,"Obinrin naa sọ pe oun bẹrẹ si n wọ ijaabu nitori awọn aṣọ ti oun maa n wọ tẹlẹ maa n gbe bẹbẹrẹ idi oun sita, o si le dena awọn okunrin lati wọ ijọba ọrun.,Gẹgẹ bii oun to sọ, ọpọ eeyan lo ti maa n sọ fun oun tẹlẹ pe irufẹ awọn aṣọ ti oun maa n wọ ko bojumu gẹgẹ bii ọmọlẹyin Kristi, nitori o maa n gbe ara oun sita, o si le ṣe idena fun okunrin lọdọ Ọlọrun.,Sister Kate ni ijaabu kii ṣe aṣọ awọn Musulumi gẹgẹ bii ọpọ eeyan ṣe gbagbọ, ṣubọn aṣọ awọn Kristẹni ti awọn Musulumi kan n yalo ni nitori o bojumu.,Ninu fidio kan loju opo Youtube rẹ lo ti fi ọrọ naa lede.,Ajihinrere obrinin naa ni ""Lati igba ti mo ti n wọ ijaabu ni ọpọ eeeyan ti maa n pe mi ni Musulumi, amọ mi o kii ṣe Musulumi."",""Lakọkọ, ọmọlẹyin Kristi ni mi, mo si ti di atunbi."",""Iwe mimọ sọ ninu iwe Mathew 5:28 pe Ṣùgbọ́n mo wí fún yín pé, ẹnikẹ́ni tí ó bá wo obìnrin kan ní ìwòkuwò, ti bà ṣe panṣágà nínú ọkàn rẹ̀."" ,Arabinrin naa sọ siwaju si pe ni gbogbo igba ti oun ba n waasu ni awọn okunrin maa wo ibadi oun, eyii ti kii jẹ ki wọn tẹti si ọrọ Ọlọrun ti oun n ba wọn sọ.,O ni lọpọ igba ni awọn okunrin ma n sọ pe ibadi oun n da wọn lọrun.,Sister Kate tẹsiwaju pe ""Koda, Ọlọrun ti ba mi sọrọ loju ala mi pe ki n dẹkun ati maa da awọn okunrin lọrun, idi ree ti mo fi n wọ ijaabu."",Lẹyin naa lo gba awọn obinrin to maa n wọ aṣọ ati ṣokoto to maa n ṣi ara wọn silẹ nimọran lati dẹkun ṣiṣe bẹẹ.,Bo tilẹ jẹ pe ko sọ pe ki awọn obinrin maa wọ ijaabu, o ni o yẹ ki wọn maa wọ awọn aṣọ ti yoo bo aṣiri ara wọn. "
1999 Constitution case: Adájọ́ sún ìgbẹ́jọ́ ẹjọ́ INEC àti Ilana Oodua ni Ado Ekiti lórí ìwé òfin Nàìjíríà 1999 síwájú,28 Ìgbé 2022,"Saaju ni Ilana ọmọ Oodua to n ja fun ominira iran Yoruba kuro ni Naijiria ti gbe ajọ eleto idibo Ńaijiria, INEC lọ sile ẹjọ.,Igbejo naa waye lori koko pe ki eto idibo ma se waye ni ipinlẹ Ekiti laisi atunse si iwe ofin Naijiria ti ọdun 199 ti a n lo lọwọ ti wọn ni o kun fun kò tọ́.,Lẹyin atotonu iko mejeeji ni Adajọ sọrọsoke.,Adajọ Agba Babs Kuewunmi ti ile ẹjọ giga ti ijọba apapọ to wa ni ilu Ado Ekiti ti sun ẹjọ naa siwaju,Ejo naa ti ẹgbẹ Ọmọ Ilana Oodua gbe lo ile-ejo siwaju di ọjọ kọkanla oṣu karun-un, lori pe ko ní sí ibo gomina ni ipinle Ekiti, Osun ati lọdun 2023, Lai sí iwe ofin tuntun àti atunto orilẹ-ede Naijiria.,Awọn Ẹgbẹ ilana ọmọ Oodua ni wọn gbé agbefoba agba ati àjọ INEC lo sí ilè ejo lori eto idibo to n bo l'ekiti.,Awọn oludahun ninu ẹjọ naa, agbẹjọro agba fun agbefoba agba ati ajọ eleto idibo orilẹ-ede ni kò sí ni kootu fún ẹjo naa.,Agbẹjọro fún àwọn olugbejo ilana ọmọ Oodua, agbẹjọro Tolu Babayemi sọ pé àwọn mu iwe ipejo lọ fún àjọ INEC ati Agbefoba àgbà (Anthony General). ,Sugbon awon o mo idi ti won ko sí ilè ẹjọ loni, ti ọ sí tun sọ pe awọn yo tun lọ fún wọn ní ìwé miran lati fi ran won leti.,Adajọ Agba Babs Kuewunmi ti ile ẹjọ giga ti ijọba apapọ to wa ni ilu Ado Ekiti ti sun ẹjọ náà siwaju sí ọjọ kọkanla oṣu karun-un.,Ẹgbẹ Ilana Omo Oodua, ni pe ko ní sí ibo lọdun 2023, Lai sí iwe ofin tuntun àti atunto orilẹ-ede Naijiria ti wọn sì ti gbé àjọ INEC lo sí ilè ejo.,Àwọn aṣáájú ẹgbẹ Ilana Omo Oodua ti gbe INEC wa sí ile ejo ìjọba àpapọ̀ ti o wá ni ilu Ado-Ekiti lati da wọn lowo duro lati ma se ètò idibo gomina ni ipinle Ekiti ati Osun.,Ẹgbẹ Ilana Ọmọ Oodua ni eto idibo lati beere lọwọ awọn ọmọ Naijiria Iori bo ya won sì fẹ tẹsiwaju gẹgẹ bí orilẹ-ede kan gbọdọ wáyé ṣáájú ibo ọdún 2023.,Opolopo igba ni ẹgbẹ ọmọ Ilana Oodua pé iwe òfin ọdun 1999 ni jìbìtì, pé láìsí ìwé òfin tuntun, Yorùbá ń lọ.,Ẹgbẹ naa ni ohun ko ni fi iwa-ipa da awọn Olùdìbò duro, sugbon oun yoo lo agbara ti ofin ati awọn kootu, ni ibamu pẹlu ipinnu ati eto imulo ti a mọ daradara.,Gbogbo bi o ba se lo ni ile ẹjọ apapo ni Ado-Ekiti ni ikanni BBC news Yoruba o ma mu wa sí etí igbó ati ojú iworan yin."
Yul Edochie new wife: Iyabo Ojo sọ pe kò sí òṣèrékùnrin tí kìí yan àlè,30 Ìgbé 2022,"Iyabo to jẹ olukopa ninu eto ori ayelujara kan ti agbohunsafẹfẹ, Ifedayo Olarinde Daddy Freez ṣe lọjọbọ sọ pe ko si oṣerekunrin ti kii yan ale.,Ijiroro wọn ọhun waye lori awuyewuye to tẹle ikede gbajumọ osẹrekunrin, Yul Edochie, to kede lọjọ Isẹgun pe oun ti fẹ obinrin miran to bimọ fun oun gẹgẹ bi iyawo keji.,Ikede ti Yul ṣe yii ti n fa awuyewuye lati ọjọ naa laarin awọn gbajumọ ati gbogbo ọmọ Naijiria.,Iyabo Ojo sọ pe oun ko ri oṣerekunrin kankan ri to jẹ olotitọ si iyawo rẹ.,""Ko si oṣerekunrin kankan to jẹ olotitọ si iyawo rẹ. Ẹka iṣẹ ti mo wa ni, o mo mọ daju pe awọn iyawo wọn kan n rọju ni."",""Kii ṣe nkan ti oju ko riri tabi to jẹ ajoji, pe ibalopọ lode igbeyawo wọpọ laarin awọn oṣerekunrin, botilẹ jẹ pe ọpọ n ṣe bi ẹni pe kii ṣẹlẹ."",Arabinrin Ojo ni o ṣoro fun ọkunrin to ba jẹ elere tiata lati jẹ olotitọ si iyawo wọn, nitori bi awọn obinrin ṣe ma n ṣù bo wọn.,""Obinrin to ba fẹ oṣerekunrin ni ọkọ, gbọdọ ni amumọra, nitori pe o ṣoro fun wọn lati jẹ olotitọ."",Awọn nkan to mu ki ariwo pọ lori iyawo keji ti Yul fẹ ko ṣẹ,Iyalẹnu ni ikede ti Yul Edochie ṣe pe oun ti ṣanwo ori iyawo keji.,Eyi ko ṣẹyin bo sẹ jẹ gbajugbaja oṣere, ti baba rẹ naa Pete Edochie ati iyarẹ, Rita Edochie ṣe jẹ agba oṣere.,Ọpọ igba lo si ti gboriyin fun iyawo rẹ akọkọ, Mary, pe o duro di oun nigba ti oun ko ti laluyọ. ,Bakan naa ni igbeyawo wọn ti pe ọdun mẹtadinlogun, pẹlu ọmọ mẹrin.,Idi re e ti ọpọ fi gbagbọ pe iwa ọdalẹ ni yul wu plu bo ṣe fun akẹẹgbẹ rẹ obinrin, Judy Austin loyun, to si tun sanwo ori rẹ lẹyin to bimọ.,Yatọ si eyi, Ọgbẹni Yul ni erongba lati dupo aarẹ Naijiria lọdun 2023, ti ọpọ si ri iwa rẹ asiko yii gẹgẹ bi eyi ti ko yẹ fun ẹni to fẹ di aarẹ."
Polygamy: Ẹ wo pásítọ̀ tó fẹ́ omidan mẹ́rin lẹ́ẹ̀kàn náà! Ó ní kìí ṣe ẹ̀ṣẹ̀,30 Ìgbé 2022,"Bíbéli mi ló sọ pé kí n fẹ́ ìyàwó omidan márùn ún, kìí ṣe ẹ̀ṣẹ̀- Pásítọ̀,Pasitọ kan lorilẹede Congo ti ṣe ohun ti ẹnikan ko ṣe ri, o fẹ iyawo mẹrin ni ẹẹkan naa, lẹyin to ti ni ẹyọkan si ilẹ tẹlẹ.,Pasitọ Zagabe Chiluza lati orilẹede Congo ni awọn eniyan n sọrọ nipa rẹ lori ayelujara lẹyin to ṣe iyawo alarede fun obinrin mẹrin lẹẹkan naa.,Pasitọ Chiluza lo kọkọ ni iyawo ẹyọkan ki o to wa pa ero rẹ da to si fẹ omidan ti wọn ko i tii ja abale rẹ mẹrin, pẹlu idaniloju pe inu Bibeli ni oun ti ri ero naa.,Pasitọ naa rọ awọn ọmọlẹyin  Kristi lati ṣe bi oun, ki wọn si di alaya pupo nitori awọn omidan ti wọn ko i tii ja abale wọn ni awọn ọkunrin ni ile ijọsin oun ma n fẹ.,Gẹgẹ bi ileeṣẹ iroyin AfriMax English ṣe gbe jade, pasitọ naa fi apẹrẹ han lati inu Bibeli to fihan pe kii ṣe ẹṣẹ fun awọn eniyan lati fẹ ju iyawo kan lọ.,Ni ọjọ igbeyawo rẹ ni pasitọ naa sọ wi pe 'Mo ti ni iyawo kan tẹlẹ amọ ma a fẹ awọn mẹrin yii loni, ti wọn yoo si darapọ mọ iyawo akọkọ to wa ni ile.'',O fikun un pe fifẹ iyawo pupo wa lati inu ẹsẹ Bibeli.,'Jacob ni iyawo pupọ to fi mọ Leah ati Rachel, Bilha ati zilpa... iyawo mẹrin fun ọkunrin kan.'',Zagabe ni ọdun 1986 ni oun fi aye oun fun Jesu ti oun si sọ fun  awọn alejo pe inu oun dun lati ni iyawo marun un.,Iroyin fikun un pe omidan ti ko mọ ọkunrin ri ni awọn omidan mẹrin ti pasitọ fẹ ni ẹẹkan naa."
"Abubakar Malami: Mínísítà fétò ìdájọ́, Abubakar Malami náà ti darapọ̀ mọ́ ìdíje láti dupò gómìnà ìpínlẹ̀ Kebbi",29 Ìgbé 2022,"Malami ni oun tẹwọ gba ipe awọn eeyan ipinlẹ̀ naa lati dije fun ipo ọhun.,Abẹ aṣia ẹgbẹ oṣelu APC ni Malami ti fẹ dije.,Ninu ọrọ to sọ nilu Birnin Kebbi lasiko ifọrọwerọ pẹlu awọn alẹnulọrọ lẹgbẹ oṣelu APC nipinlẹ̀ Kebbi, Amofin Malami sọ pe, ""Niwọn igba ti ẹ fẹ ki n dije dupo gomina ipinlẹ yii, mo gba ipe yin nitori pe ohun ti ẹ fẹ niyi."",O niọkan o jọkan awọn eeyan ipinlẹ naa ni wọn ti n kan si oun niwa lẹyin pe ki oun dije fun ipo gomina ipinlẹ̀ Kebbi lọdun 2023.,Ọpọlọpọ igba lawọn iroyin kan ti n ru jade pe  minisita feto idajọ ni Naijiria naa n gbero lati di aarẹ tabi igbakeji pẹlu ipo gomina.,Jijade rẹ lati fifẹ han fun ipo gomina ti fopin si awọn iroyin wọnyii."
PDP Screening 2022: Ẹgbẹ́ òṣèlú PDP bẹ̀rẹ̀ àyẹ̀wò olùdíje mẹ́tàdínlógún tó fẹ́ díje dùpo aáré lábẹ́ àsíá ẹgbẹ́ PDP,29 Ìgbé 2022,"Egbé òṣelu Peoples Democratic Party (PDP) ti bẹrẹ eto ayewo awọn Oludije sipo aarẹ.,Nibi ayẹwo yii ni wọn yoo ti fun awọn to kunju osuwọn ni maaki o pegede lati dije dupo aarẹ lorukọ ẹgbẹ oselu Peoples Democratic Party (PDP).,Lẹyin ti ayẹwo yii bẹrẹ ni igbimọ tẹẹkoto ẹlẹni mẹsan an naa kede pe awọn ti yọwọ oludije meji kuro lawo oludije.,Oloye David Mark to jẹ olori igbimọ tẹẹkoto naa lo sọ eyi di mimọ fun awọn akọroyin.,Sugbon David Mark kọ lati darukọ awọn mejeeji ti wọn ti yọ orukọ wọn kuro lara oludije naa.,Egbẹ́ oṣelu Peoples Democratic Party (PDP) ti bẹrẹ ayẹwo gbogbo awọn to fẹ jade dije dupo labẹ asia ẹgbẹ naa.,Oni ọjọ kọkandinlọgbọn, oṣu kẹrin, ọdun 2022 yii ni eto naa bẹrẹ fun awọn to fẹ dije dupo aarẹ.,Alaga igbimọ tẹẹkoto naa ni aarẹ awọn Asofin agba nigba kan ri, Oloye David Mark.,Igbimọ tẹẹkoto yii jẹ ti ẹlẹnu mẹsan an.,Awọn ti igbimọ naa fẹ ṣe ayẹwo fun ni: Igbakeji Aarẹ Atiku Abubakar, Aare ile igbimo asofin tele Bukala Saraki, Peter Obi ati Aminu Tambuwal.,Awọn mii ni akowe ijoba apapo tẹlẹ Pius Anyim; gomina Bauchi Bala Mohammed; Gomina Rivers Nyesom Wike, ati ti Akwa Ibom  Udom Emmanuel.,Awon mii tun ni Mazi Sam Ohuabunwa; ati Mohammed Hayatu-Deen; pelu onisegun oyinbo lati ile America Nwachukwu Anakwenze, ati Alase ileese Ovation Dele Momodu.,Awọn to ku ni gomina ekiti tẹlẹ. Ayo Fayosi; Cosmos Ndukwe, Charles Ugwu, Chikwendu Kalu ati Tariele Oliver."
2023 Election: Femi Falana ní òfin kò faàyè gba kí Goodluck Jonathan dupò Ààrẹ,29 Ìgbé 2022,"Falana nínú àtẹ̀jáde kan tó fi léde ní ọjọ́bọ̀, ọjọ́ Kejìdínlọ́gbọ̀n, ọdún 2022 ní lábẹ́ òfin Jonathan kò le dupò Ààrẹ mọ́ lábẹ́ òfin.,Ó ní wí pé abala kẹtàdínlógójé ìwé òfin orílẹ̀ èdè Nàìjíríà ti là á kalẹ̀ wí pé ẹnikẹ́ni tí wọ́n bá ti búra wọlé fún gẹ́gẹ́ bí Ààrẹ láti parí sáà Ààrẹ ẹlòmíràn, kò le ṣe ju sáà kan lọ.,Ohun tí ó ṣokùnfà ọ̀rọ̀ yìí ni bí awuyewuye ṣe ń lọ lórí pé Ààrẹ àná Goodluck Jonathan yóò darapọ̀ mọ́ ẹgbẹ́ òṣèlú All Progressives Congress (APC) láti dúpò Ààrẹ.,Ó ní ẹgbẹ́ òṣèlú tó bá mú Jonathan gẹ́gẹ́ bí olùdíje ni ó ṣeéṣe kí wọ́n kojú ìjákulẹ̀ nílé ẹjọ́.,Bákan náà ni igbákejì alága ẹgbẹ́ ìdàgbàsókè àwọn ẹ̀yà Igbo, Dókítà Law Mefor ní àwọn yóò gbé Jonathan lọ sí ilé ẹjọ́ tí ó bá fi lè kéde wí pé òun fẹ́ dupò Ààrẹ.,Mefor ní bí ó tilẹ̀ jẹ́ pé òun gbàgbọ́ wí pé ẹkùn gúúsù ìlà oòrùn orílẹ̀ èdè yìí ló yẹ kí Ààrẹ ti wá lọ́dún 2023, ó ní ìwé òfin orílẹ̀ èdè yìí kò fàyè gba kí Jonathan gbégbá ìbò mọ́.,Ẹ ó rántí pé ní ọ̀sẹ̀ tó kọjá ni Jonathan ní òun ń kàn sí àwọn ènìyàn òun lọ́wọ́ láti mọ̀ bóyá òun yóò gbégbá ìbò lọ́dún 2023.,Bákan náà ni àwọn àhèsọ ọ̀rọ̀ kan ti ń lọ wí pé Jonathan ti ń fún ẹgbẹ́ òṣèlú APC gbèdéke wí pé tí òun yóò bá darapọ̀ mọ́ ẹgbẹ́ òṣèlú náà, wọ́n gbọ́dọ̀ fi òun ṣe olùdíje ipò Ààrẹ."
Alaafin burial: Mọ̀ síi nípa ìgbésẹ̀ tó ń wáyé ní aàfin lẹ́yìn ìpapòdà Oba Lamidi Adeyemi,27 Ìgbé 2022,"Lati ọjọ Abameta, Ojọ kẹtalelogun, oṣu kẹrin, ọdun 2022 nti Oba Lamidi Adeyemi ti waja ni aaya ti bẹ silẹ to bẹ si are ni ilu Oyo.,Lati igba naa si ni eto orisiirisii ti bẹrẹ titi ara Iku Baba Yeye fi wọ kaa ilẹ lọ ni Baraa lẹyin ti wọn kirun si Oba Atanda Olayiwola lara tan ni aafin Oyo,.,Oni ọjọ́ kọkandinlọgbọn, oṣu kẹrin, ọdun 2022 ni o pe ọjọ keje ti Oba Lamidi Adeyemi re iwalẹ aṣa.,Awọn Oniṣẹsẹ ṣeto Orò Ije fun Alowolodu to lọ darapọ mọ awọn baba nla rẹ.,Láti  oju ite ni awon egbe awo ati awon omo ode ti rin pada sii ààfin Kabiyese,Wo awọn iṣẹlẹ Manigbagbe to waye nibẹ ninu fọnran fidio yii:,Ọ́jọgbọn Ogundiran sọ pe ''Pipadanu iru aaye aṣa bayi a ko le sọ iru ipa ti yoo ni nitori bo ba fi le parun, adanu nla leleyi yoo jẹ ti ko si ṣe maa ba ni feti gbọ rara ati rara'',Ẹwẹ,a gbọ pe Ogundiran ti ṣaaju kan si Alaafin Lamidi Adeyemi ko da si ọrọ atunṣe oori awọn Oriade yi nigba to ṣi wa laye.,A ko ribi fidi ọrọ naa mulẹ ṣugbọn ko jọ pe Alaafin to jẹ olugbelarugẹ aṣa ati iṣẹṣe Yoruba  ṣe nkankan lori atunṣe Bara.,Boya bayi ti Alaafin naa ti wọ kaa ilẹ sun nibẹ,awọn to n bọ́ lẹyin le wa ṣe atunṣe ati igbelarugẹ aaye yi ko ba le jọju bo ti ṣe tọ ati bo ṣe yẹ.,Bi awọn kan ṣe n b eere nipa Ohun tí yóò ṣẹlẹ̀ lẹ́yìn ikú Alaafin Oba Lamidi Adeyemi rè é,Naa ni awọn mii n beere sii nipa Ohun tí yóò ṣẹlẹ̀ sí àwọn Olori Alaafin rè é léyìn tó wàjà,Ọba Lamidi Adeyemi lo papoda lẹni ọdun mẹtalelọgọrin ni Ọjọ Kejilelogun, Oṣu Kẹrin, ọdun 2022 ni awọn mii tun n beere nipa bi eto isinku rẹ sẹ lọ.,Gbogbo ohun ti ẹ fẹ mọ nipa Oba Alowolodu, Iku Baba Yeye Atanda Olayiwola Adeyemi keta ni BBC Yoruba n mu wa fun un yin nitori pe a mọ pataki aṣa ati iṣe iran Oodua.,'Ètò ayẹ́yẹ́ ìsìnkú Oba Lamidi Adeyemi kòí tíì wáyé, àfọ̀mọ́ Aàfin ń lọ lọ́wọ́',Onimọ nipa iṣẹṣe naa ni ilẹ Yoruba kii ṣe ilẹ Arabu, tabi ẹlẹsin Juu to fi mọ Kristẹni nitori naa o di dandan ki wọn sin Alaafin ni ọna ti ilẹ Yoruba bi o tilẹ jẹ pe wọn ti sin ni ọna Islam.,Ọjọ Kẹsan ati Ikẹtadinlogun ni awọn ọjọ pataki ti wọn yoo ṣe awọn ohun ti wọn fẹ ṣe ni ọna iṣẹṣe.,Ọba kọọkan lo ni ibi ti wọn yoo sin si ti wọn n pe ni Baare, idile kọọkan lo si ni iboji ti wọn maa n sin won si wa.,Bashọrun ni yoo saaju titun afin to leyin ipapoda Alaafin.,Oloye Ifayemi Elebuibon ni ṣiṣe afọmọ afin ti Alaafin ilu Oyo ni yoo pari gbogbo eto isinku ọba,Eleyii ni yoo ṣi ọna silẹ fun ọba tuntun miran lati jẹ.,O ni Bashorun yoo ṣe ipade pẹlu ile ọba to kan, ti wọn yoo si bere lọwọ ifa bi wọn yoo ṣe yan ọba miran.,Lẹyin ti wọn ba yan ọba naa tan, ni iṣẹṣe yoo ṣẹṣẹ bẹrẹ fun ọba tuntun naa.,Ọba tuntun le e fẹ awọn iyawo Alaafin to ba wu u.,Ọba Lamidi Adeyemi Kẹta fi awọn iyawo to rẹwa lorisirisi silẹ ni aafin ko to wọ kaa ilẹ sun, awọn ti wọn n pe ni olori.,Awọn olori Alaafin pọ ti ko si ẹni to si le e sọ iye pato ti wọn jẹ ni gbangban.,Lara awọn iyawo ọba to waja naa ni Olori Abibat, Olori Memunat, Olori Damilola Olori Anuoluwapo, Olori Mojisola, Olori Ola Badirat, Olori Folashade, Olori Omobolanle, Olori Rukayat Abbey Adeyemi, Olori Rahmat Adedayo, Olori Mujidat, Olori Ajoke, Olori Omowunmi ati Olori Moji Queen Damilola.,Amọ alukoro fun ile ọba ni awọn iyawo Alaafin n ṣe idaro iku ọba lọwọ, ti wọn yoo si ṣe gbogbo eto to yẹ lati ṣe eto to ye fun ọba to waja.,Lẹyin eyi ni awọn iyawo ọba le kuro ni afin lati tẹsiwaju ni ọna wọn.,Amọ awọn to ba gba lati duro si afin ni ẹtọ lati duro si ibẹ, ti ọba tuntun yoo si ma a tọju wọn.,Ọpọlọpọ awuyewuye lo jẹyọ lẹyin iku Alaafin paapaa lori ẹrọ ayelujara.,Lara ohun ti awọn eniyan sọrọ nipa rẹ ni ọrọ abobaku, ti awọn Yoruba ma n ṣe ni igba aye atijọ ti eniyan kan yoo tẹle ọba de saare, ni igbagbọ pe yoo ma a ṣe  ẹru ọba ni ọrun alakeji.,Amọ Baba Elebuibon ni ko si ohun to jọ mọ  ati pe ọdun 1935 ni awọn oyinbo ti fofin de asa naa nitori ko mu ọpọlọ dani.,Amọ o ni isinku ọba yoo mu ẹjẹ dani, amọ kii ṣe ti ọmọ eniyan."
"Alaafin Oyo: Wo ohun tí o kò mọ̀ nípa Morenikeji Lasisi, olórí ẹrú tó ti bá Aláàfin mẹ́ta ṣiṣẹ́",29 Ìgbé 2022,"Morenikeji Lasisi olori gbogbo eru ni afin oba  Oyo ti sin Oba meta.  ,O ti ń sìn gẹ́gẹ́ bí ẹrú láti ọdún 1945 títí di àkókò yìí,Lasisi ti sìn fún ọdún mẹ́tàdínlọ́gọ́rin.,Ohun ti BBC ri kojọ nipa Lasisi ni pe baba agba yii ti lè  ni  ẹni ọgọ́fà ọdún bo tilè jẹ  wí pé  a ko tii le fidi ọjọ ori rẹ ni pato mulẹ lasiko ti a n kọ iroyin yii.,Sugbon Lasisi ni wọn n pe ni Baba Kekere laafin Oyo.,Baba Kekere Aafin Oyo ni ọpọ maa n pe Lasisi Morenikeji.,O ti ba ,ṣiṣẹ laarin ọdun 1945 si ọdun 1956,Bakan naa ni Lasisi ba , ṣiṣẹ laarin ọdun 1956 si ọdun 1968 sise.,Leyin naa lo tun jẹ olori gbogbo ẹru ni aafin ni asiko , laarin ọdun 1970 si ọdun 2022.,Lasisi Baba Kekere ni ọpọ ni aafin Oyo sapejuwe gẹgẹ bi oniwa tutu eeyan,Opọ sọ pe onirẹle ti awọn olugbe aafin maa n finu tan ni Lasisi jẹ.,Ati pe nitori pe kii ṣe ẹni to tobi tabi sanra, ọpọ kii tete mọ nipa rẹ ni eyi to mu orukọ inagijẹ Baba Kekere fun un.,Wọn ni Baba kekere kii binu nitori pe o gab pe, agba ti ko binu ni ọmọ rẹ n pọ.,Wọn ni pe ko si ẹni to le sọ ọjọ ori Lasisi ni pato ṣugbọn ọpọlọ rẹ kun fun imó itan aafin ati awọn ori ade gbogbo ni Oyo.,Iwadii BBC fihan pe Lasisi ti le ni ọgọrun un ọdun."
Synagogue Fire Incident: Ilé ìjọsìn Synagogue ní àwọn ti pa iná náà,29 Ìgbé 2022,"Gẹ́gẹ́ bí àtẹ̀jáde kan tí ilé ìjọsìn náà fi léde lórí ẹ̀rọ ayélujára Facebook, ilé ìjọsìn náà kìí ṣe ibi ibojì òkú olùdásílẹ̀ ilé ìjọsìn náà, Wòlíì Temitope Balogun ni iná mú gẹ́gẹ́ bí àwọn ìwé ìròyìn ṣe ń gbe kiri.,Wọ́n ní yàrá ibi tí àwọn ń kó ẹrù gbogbo pamọ́ sí ni ìjàmbá iná náà ti wáyé lòdì sí ìròyìn ẹlẹ́jẹ̀ tí àwọn ènìyàn ń gbé kiri.,Bákan náà ni wọ́n rọ àwọn ọmọ ìjọ náà láti má bẹ̀rù tàbí fòyà lórí ìṣẹ̀lẹ̀ náà àti pé kò sí ènìyàn kankan tó farapa tàbí bá ìṣẹ̀lẹ̀ náà lọ.,Wọ́n sọ síwájú wí pé bí ó tilẹ̀ jẹ́ pé àwọn kò ì tíì mọ ohun tó fa ìjàmbá iná náà, àwọn ti ń ṣe ohun gbogbo tó yẹ láti fìdí ohun tó ṣokùnfà ìjàmbá iná ọ̀hún múlẹ̀.,Wọ́n fi kun pé àwọn ti rí iná náà pátápátá nítorí bí ìjàmbá iná náà ṣe wáyé ni ẹ̀ka tó ń mójútó ìṣẹ̀lẹ̀ pàjáwìrì ní ilé ìjọsìn ọ̀hún ti jí gìrì sí ojúṣe wọn.,Ní òwúrọ̀ ọjọ́rú ni ìròyìn gba orí ayélujára kan wí pé ìjàmbá iná ń wáyé ní ilé ìjọsìn Synagogue tó wà ní agbègbè Agodo ní Ikotun, ìpínlẹ̀ Eko.,Gẹ́gẹ́ bí ìròyìn ṣe sọ nǹkan bí ago mẹ́fà àbọ̀ ìrọ̀lẹ́ ní ìṣẹ̀lẹ̀ náà bẹ̀rẹ̀.,Gẹ́gẹ́ bí ohun tí ó ṣe ojú mi kòró kan sọ fún àwọn akọ̀ròyìn, ó ní àwọn kò le sọ bóyá ènìyàn farapa tàbí bá ìṣẹ̀lẹ̀ náà lọ. ,Nínú ọ̀rọ̀ rẹ̀, ọ̀gá àgbà ajọ tó ń mójútó ìṣẹ̀lẹ̀ pàjáwìrì, Ibrahim Farinloye fìdí ìṣẹ̀lẹ̀ náà múlẹ̀ àti wí pé àwọn ti pa iná náà.,Bákan náà ni òlórí ẹ̀ka àjọ tó ń mójútó ìṣẹ̀lẹ̀ ìjàmbá iná àti ìdóòlà ìpínlẹ̀ Eko, Margaret Adeseye ní ìjàmbá iná ọ̀hún ṣe àkóbá fún òrùlé ibi tí wọ́n sì olùdásílẹ̀ ilé ìjọsìn náà."
